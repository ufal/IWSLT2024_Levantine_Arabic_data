اي المهم بعدين طلعت في مسابقة
هي كان اسمها مسابقة تشغيل الشباب يعني
فهي بإدارة الأحوال الشخصية
فقدمت عليها
وكانوا طالبين حد * الاختصاصات الاختصاصات اللي طالبينون كان انو خريج الأدب الانجليزي او اللغة الإنجليزية
فقدمت وانقبلت
واشتغلت موظف في إدارة الأحوال المدنية
هي هاي المديرية بتقدم خدمات للمواطنين
في حال لازمون اوراق ثبوتية مثل بيان عائلي بيان زواج بيان ولادة إخراج قيد او حتى دفتر عيلة او تسجيل كل الوقوعات الوقوعات اللي بتصير بين الولادات والوفيات والزواجات
يعني هاي الـ* هاي الأمور
هيك ضليت حتى انو ضليت موظف فيها لحد 2015
طبعا هون * نسيت يعني اللغة الإنجليزية تقريبا يعني
باعتبار ما بارسها يعني للغة
وبالاختصار الشغل اللي عم بشتغلو ما الو علاقة بال * باللغة الإنجليزية
المهم نتيجة ظروف الحرب وهيك يعني أمان
وعلى فكرة * نسيت اقول إنو خواتي كلون يعني سافروا على اوروبا بعد كمنحه دراسية
يعني باعتبار كانوا الأوائل بجامعتون
ف حسنوا وهاد الشي مكنون انو يحصلوا على منحة دراسية بأوروبا
أخي راح على * عندو دكتوراه بالفيزياء + وأختي الكبيرة كمان بالاقتصاد والتاني كمان بالاقتصاد عندون دكتوراه يعني
ف حسنوا اختين عندي اختين هون بفرنسا واخي بهولندا
طبعا حاصلين عالجنسيه
أنا ضليت الوحيد مع إمي * بسوريا بعد وفاة والدي بالالفين وتلاتة يعني ضليت
وحتى الألفين وخمسطاعش طلعت نتيجة ظروف الحرب
يعني صارت حادثة معي فانو ما عاد فيني إنو ضل بهاد البلد ففي خطر يعني على حياتي
فاجيت على فرنسا لهون انو بدي * كلاجئ يعني قدمت لجوء
بالأول اختي قدمت لي فيزا طويلة الامد لمدة سنة
فبهالأمور بهالفيزا وصلت لهون على فرنسا وبعد شهر قدمت وراقي للحصول على صفة لاجئ
وهون الاجراءات هوني بفرنسا يعني الاجراءات الادارية كتير بتاخذ وقت
ويعني مافي * مانا * يعني * يعني جيدة على المستوى المطلوب يعني
في كتير تعقيدات وفي كتير تأخير في معالجة * الملفات والدوسيهات لأي واحد بدو يقدم عاللجوء
فانو الحصول على كرت الاقامة طول فوق السنة ونص
وبالنسبة لتجديد في شي اسمو السي بي سي
هاي مثل يعني يكون هو عبارة عن ورقة عليا صورة وهي بمثابة هوية
لكن هي ورقتي الثبوتية بتحدد انو انا لاجئ
وانو لمدة محدودة مثلا تلات اشهر وتجديدها ممكن ++ تلات اشهر
وهذا شي مثلا انو نحن لحتى نجدد الوثيقة احيانا ممكن لازم اقضي ليلة قبل قدام البريفيكتير هي المحافظة
لازم نقضي ليلة قبلها لحتى نحسن ندخل الصبح مثلا على البريفيكتير مشان تجديد ال سي بي سي
فكل مرة كنت عاني انا من هاي القصة
يعني انو احيانا وقف وصف عالدور وهيك
وبعدها إنو بالأخير يقولوا والله العدد اللي * ناخدو اليوم مثلا على سبيل المثال اربعمية واحد أو خمسمية واحد
وانا مثلا ممكن يكون رقمي اربعمية وتلاتة يعني فرقت معي على تلات اشخاص
فكتير صارت معي هاي لحتى حصلت على كرت إقامة
وهون أنا بهاي الفترة ضليتني فترة سنة + + أنو لازم تعمل دورة لغة أو * أو هيك من قبل الحكومة
فطبعا يعني اختي حضرتلي وراقي على الجامعة إنو دراسة اللغة الفرنسية باعتبار انو مابعرف لا اجيد اللغة الفرنسية
حتى انو عندنا بسوريا اللغة التانية هي اللغة الانجليزية فما عندي اتطلاع على هاي اللغة
فهون + اللغه يعني كتير كانت صعبة يعني نوعا ما
فدرست بسوربون اكتر من مستوى
وبعدين * حتى انو فكرت انو ادرس بالجامعة
فهون قدمت سنة الفين وسبعطاش كان عمري سبعة وتلاتين سنة
قدمت على جامعة وقبلوني يعني على المستوى يعني اللي كان هو ال”بي أن” لكن هدا المستوى كان غير كافي
هلق بالقانون هون * بقانون البلد إنو الواحد بيحقلو ياخد الإقامة الدائمة بعد ما يكون صار لو خمس سنين متواصلة بالبلد بدون ما يطلع برا لمدة تسعين يوم أو هيك شي
ف أنا بالنسبة لإلي إنو كنت عم بشتغل، ما كان في عندي مشاكل، مخالفات، محاكم أو حيلا شي أبدا
ف * الشركة إللي كنت عم بشتغل فيا، في باعتبار هي انترناشونال، أو شركة دولية ففيا كتير أجانب بييجوا * بيشتغلوا
تمام فكان في متل * متل ايجينسي إللي هي بتساعد هايدي الموظفين لحتى يكونوا يعملوا المعاملات مع الدولة
ف كان في أنا تواصلت معون أو هن تواصلوا معي
قالوا لي إنو أنت هيك الحالة ال * صار لك تلات سنين بالبلد، فممكن بعد سنتين أنت بيحقلك تقدم عالإقامة الدائمة، بدك المساعدة تبعنا؟
قلتلون أكيد
تمام ف بعد ما قضيت أنا الخمس سنيين * تواصلت مع ال * مع ال * مع الايجينسي
قلتلون إنو أنا هلق صار بيحقلي بيحقلي قدم عالإقامة الدائمة إذا فين ون يساعدوني
قالوا لي أوكاي تمام
بس كان المطلوب مني إنو آخر قرار تبع ال * الحالة اللي موجود فيها أنا إللي كانت هي الانترناشونال بروتيكشن أو الحماية الدولية مع آخر قرار إجاني من وزارة الداخلية،
تمام وعقد العمل وعقد البيت إللي كنت مستأجرو، وباقي شغلات وراق تاني ماني متأكد منا لا حكم علي مثلا أو ما في علي دين أو مخالفات أو شي
ف هايدي كانت الشغلات الأوراق التانية إللي هي أنا ما عندي خبرة فيا فهايدي الايجينسي هي إللي عملتها
تمام رحت قدمت أنا على الإقامة الدائمة، خلال تسعين يوم كان معي إقامة دائمة
ف وقت إللي * أخدت الإقامة الدائمة ف أنا اتنازلت عن حق حماية دولية أو حق لجوء مثلا لأني ما بيصير يكون في عندي إقامتين اتنين أوكي
ف وقت إللي أخدت الإقامة الدائمة أنا إنو قلتلون لوزارة الداخلية صحيح أنا هلق معي إقامة دائمة واتنازلت عن الحماية الدولية
فأنا هلق بهايدي الحكومة التشيكية عطتني جواز اسمو أيليان باسبورت، أوكي
هدا الجواز هو ايشود من الحكومة التشيكية، تمام وبيحقلي إني سافر فيه ضمن الشنغن، أوكي
بعد هيك في كتير دول مش * ما بتعترف بهدا الجواز إللي هو اسمو أيليان باسبورت، كتير من الدول العربية ما بتعترف بهدا الجواز
بعتقد إنا السعودية، السعودية رحت * رحت زيارة مشان شوف أهلي ف هدا الجواز انقبل على * أخدت فيزا عليه
بس باقي الدول بصراحة ما بعرف لأني ما * ما فكرت، ما فكرت إنو روح زور دولة عربية ب * بهدا الجواز، بالنسبة لباقي الدول ما بعرف بصراحة يعني
بدي روح سأل السفارات لحتى أعرف إذا فيني.. إذا هدا الجواز بينقبل، بينقبل أو لا
طبعا هلق بهايدي الفترة بيكون صار لي هايدي السنة بيكون صار لي سبع سنين بال * بال * بالتشيك هون
وضمن القانون إنو بعد بعد السبع سنين أنا بيحقلي قدم على الجنسية
طبعا أكيد أنا حابب قدم على الجنسية بس هي الجنسية مانو بالأمر السهل
الجنسية متل ما بيقولوا إنو هي مانا مانا حق، هي بريفيليج
ف لازم يكون كمان في عندي كتير ستيبس ولازم أهم * أهم نقطة إللي هي، إللي هي اللغة
بعتقد اللغة هلق الليفل انو المطلوب بي وان أو بي تو ماني متأكد بالضبط
بس طبعا أكيد أنا حابب روح * روح * أو قدم على الجنسية التشيكية أكيد أني هلق هدا هو البلد هو بلدي
إنو الشي إللي قدمت لي ياه الدولة التشيكية ما ما ما ما بنسى أبدا إنو هي إلها فضل علي
المهم بنفس الوقت بتأكد اني عم باكل كويس عشان اعرف ادرس
وبنظم أكلي وحياتي أنا بشكل عام
ويعني وغير هيك كمان أنا أنا بشكل شخصي بحب كثير أروح عال * عالنادي عالجيم
النادي الرياضي حتى افرغ الطاقة السلبية بتعرفي كيف الواحد بيكون يعني تعبان بعد الدراسة مثلا
فا بحب مثلا عالليل هيك قبل ما انام يعني بحدود الساعة تسعة اروح عالجيم
وبتساعدني افضي الطاقة السلبية وابدا يومي اللي بعدو بنفس القوة يعني بنفس الهمة والنشاط وهيك
وكمان عشان شوي يعني يكون خليني احكي لأنو الدراسة مرات الواحد بيمل
فا ممكن نحكي نشاط مفيد وممتع بنفس الوقت يعني
ممكن انا اعملو عشان اكسر الروتين شوي
او بس
مرحبا نتاليا كيفك؟ انشاء الله تكوني بخير
انت طلبتي مني ابعثلك تسجيل بخصوص كيف الدراسة بتكون * خصوصا برات البلد وهيك
اووو مثلا فترة الامتحانات اووو كوني طالب طب ممكن انا احاول اساعدك
او احكيلك يعني تجربتي الخاصة
فااا بداية اول شي يعني طبعا * يعني انا كطالب طب صراحة ملزم اني ادرس كل السنة تقريبا يعني
لكن نفس ما أنتي حكيتي بتيجي فترات يعني بتكون الدراسة اشد واكثر
هما في فترتين عنا نحنا يعني بالذات
على فترة تقريبا الكريسماس عطلة الكريسماس
وفي عندك كمان على شهر ستة بحدود شهر ستة شهر ستة سبعة هيك * بكون علينا كثير دراسة
طبعا اول شي الواحد بدو يعني هي * يعني * * ممكن الشغلة هاي تتنمى على مدار السنين
يعني * كل شوي يعني الواحد بضل يحاول اكثر ما بيقدر أنو يحسن حالو يعني كل سنة وهيك
طبعا انا صرلي اربع سنين هون ف يعني اول شي بتكون صعبة وبعدين بتسهل شوي شوي
ودائما بعمل حسابي انو اكون محوط نفسي بناس تدرس يعني نفسي وهيك اوو عندهم نفس الطموح نفسي انو يعني يجيبوا علامات حلوة وهيك
فا بس مرات يعني مرات بيكون الواحد بيكون ما الو نفس صراحة يدرس وهيك
بس لازم تعرفي انتي كيف انو لازم الواحد يجبر حالو مرات
فشو بدنا نعمل مثلا ممكن بدل مثلا مثلا انا بحب ادرس لحالي كثير
بس مرات * مندرس مع بعض يعني كمجموعة
فا ومرات كمان منروح ع غرفة الدراسة مثلا بال* مكان ما احنا ساكنين بسكن الطلاب
ااه شو كمان في كمان ممكن مثلا اجتمع مع اصحابي بال* من الجامعة وادرس معهم عشان ما اتلهى وهيك
اه ممكن كمان بحاول قد ما بقدر اسال ناس اكبر مني عن تجاربهم وكيف ادرس للامتحانات بشكل احسن
ومن وين ادرس وهيك
منروح طبعا على كافيهات مرات مندرس فيها كافيهات هيك حلوة وهادية
اممم وبس
وبعمل بعمل * بتأكد اني كمان يعني عندي بحاول اعملي هيك متل جدول دراسة
يعني بحيث انو عالاقل عندي شي يعني الحق وراه فهمتي كيف
يعني عندي شي اتبع وراه انو أيه عندي جدول دراسة فهيك يعني
اووو بس يعني أظن
ما اظن ما عندي شي ثاني اضيفو
وبس
أول ما جيت ع فرنسا بلشت المعاناة مع الإجراءات الإدارية
وأنا باعتبار معي مرض الكولون فالبرد ما +ني
ورحت مع أختي لحتى بلشت بالتقديم عاللجوء
وهون لازم كنت أخوذ موعد من البلدية لكن حتى أحصل ع موعد كان لازم أروح ع مكان تاني واصف بطابور طويل عريض
وبالاخير بيعطوا ورقة لأول ٧٥ واحد والباقي بيقولولون تعوا بكرا
فرحت كذا مرة ورا بعض بالبرد ما كان يمشي الحال
وحتى لاقينا عالم جايبة معا فرشات ولحف وكانت تنام قدام المبنى
فهون فقدنا الأمل
فحاولت * فحاولت اختي مع بلديات تانية لحتى قدرت بالاخير تحصل على موعد ببلدية كريتيي بجنوب فرنسا * باريس
وبعدا قالولي أنو لازم تعمل ملف تشرح فيو قصتك
وبالفعل رحنا على منظمة تابعة للأمم المتحدة والتقينا بصبية خريجة حقوق من أصل مغربي
فكانت لا تفهم على لهجتي باعتبار بالمغرب بيحكوا بلهجة بتختلف تماما عن لهجتنا
وبالفعل صاغت القصة باحترافية
وقدمت الملف بعدا للمؤسسة وحصلت عاللجوء بعد ما عملت مقابلة مع محققة فرنسية مع مترجمة لبنانية واللي لهجتا تقريبا نفس لهجتنا السورية
طبعاً الإجراءات طولت باعتبار عدد اللاجئين بفرنسا كبير كتير وعدد اللاجئين السوريين كلو ما بيطلع مية ألف من بين مليون لاجئ من جنسيات مختلفة
طيب ****
المرحلة الإبتدائية...الإبتدائي أو الحضانة
بسوريا ما في عندنا شي اسمو حضانة
وهو مانا إلزامي هو بتجي من العيلة إذا بتوفر معون يحطوا الولد تبعون بالحضانة
ف بيروح على حضانة خاصة
ما في عندنا من الدولة من الحكومة من النظام المدرسي ما في شي اسمو <بريسكول> أو حضانة <إلزامية
يبلش ** ببلش المرحلة الإلزامية أو تدريس إلزامي
يبلش من عمر تقريباً ست سنين أو سبع سنين بالصف الأول وهي المدرسة الابتدائية
تمام؟
طبعاً هي إلزامية الدراسة بسوريا
كانت على هديك الأيام إلزامية من الصف الأول لصف التاسع
بعدين اتغيرت صارت من الصف الأول لصف البكالوريا إللي هي نهاية المرحلة الثانوية...هي إلزامية
طبعاً ببلشو الأطفال يروحو عالمدرسة ب ** متل ما قلت من ست سنين سبع سنين
المرحلة الابتدائية بياخدو الشغلات الأساسية إللي هي من الرياضيات من اللغة العربية شوية علوم شوية تاريخ جغرافية
هي الشغلات الأساسية
تمام؟
بهديك على على زماني أنا كان في عندنا بس الواحد يختار لغة إنجليزية أو لغة فرنسية
التصنيف أو كيف الواحد مثلاً كان تقريباً كل شهرين كان في شي عندنا اسمو متل امتحان الصغير أو كانو يسموا مذاكرة
إللي هو خلال فترة الشهرين إنو أو شهر حسب كل مدرسة أو حسب كل أستاذ
بيعملو اختبار لطلاب بالإشي إللي حصلوا خلال هدول الشهرين
طبعاً هيدي العلامات شويه بتأثر على الامتحان الفصلي إللي هو بيكون بعد انتهاء الفصل الأول
بس إنو مانو كتير <كريتكل
الكريتكل> هو بيكون بالفحص الأول إللي هو بيخلص بنهاية الشتا تقريباً أو بداية الربيع
تمام؟
وبعدين بيجي الفصل التاني
بعد الفصل الأول بيكون رياحة تقريباً شهر أو اسبوعين حسب
بعدين بيجي الفصل التاني وبنهاية الفصل التاني بيكون في كمان امتحان إللي هو بيحدد إذا الطالب بينجح لصف إللي بعدو أو بيرسب وبضل بنفس الصف وبعيد السنة إللي بعد(ه)ا
طبعاً المرحلة الابتدائية هي اتبلش من الصف الأول لصف السادس
تمام
وبتذكر بهديك الأيام كان إنو المدارس هي مختلطة بالمرحلة الابتدائية
بس بعدين بالمرحلة الاعدادية بعتقد إنو فصلوا الطلاب
على حسب ما بتذكر كان في مدارس أو دوام للبنات
مثلاً الصبح إذا كان في داوم للشباب بعد الظهر بكون في دوام للبنات هيك اسبوع
والاسبوع إللي بعدو بيكون في دوام البنات الصبح ودوام الصبيان بعد الظهر
طبعاً الطلاب أكيد بياخدو كل الامتحانات مافينون إنو مياخدو امتحان
إذا الواحد غاب عن الامتحان ف بياخد العلامة صفر
ف متل ما قلتلك كان كل صف بعتقد في إلو علامات ماني بتذكرها بالضبط
وكانت الامتحانات تتقسم على حسب متلاً امتحان الرياضيات بعتقد كان من ستين علامة
امتحان العربي كان من خمسين علامة
امتحان العلوم كان تقريباً من تلاتين أو أربعين ماني بتذكر بالضبط
فيزيا وكيميا بالمرحلة من الصف السابع لصف التاسع كانت من عشرين
تمام؟
الإنكليزي بعتقد كانت أربعين ممكن ولله ماني بتذكر
طبعاً هون <السكندري أديوكيشن> متل ما حكينا بالبداية هي إلزامية لصف التاسع
والمدارس بسوريا لأ هي مافي...هي مجانية
تمام؟ مافي الواحد يدفع إلا إذا الأهل بدون يبعتوا الطلاب عالمدارس الخصوصية
ف هون أكيد رح يدفعو
بالمرحلة الإعدادية على حسب ما بتذكر كانت الصفوف هي منفصلة
كان في مدارس للشباب ومدارس للبنات
طيب نحن هون في ناقص شغلة وهي المرحلة الثانوية
تمام؟
بنهاية المرحلة الإعدادية في هذا الصف التاسع
هون الامتحان بيكون هي هيدي السنة متل ميقولو بتحدد مستقبل الطالب
مستقبل الطالب إذا بدو يروح يدرس أدبي إللي هي المواد الأدبية
تمام؟ أو إذا بدو يروح يدرس المواد العلمية إللي هي متل الرياضيات الفيزيا والكيميا والعلوم
ف بنهاية الفصل التاسع ف بيكون هذا الاختبار
ف بيكون في معدلات دخول الطلاب للأدبي أو للعلمي
ما بتذكر قديش بعتقد إنو كانت <المينيم> متين علامة من أصل تلاتمية الواحد بئهلو يدخل عالمجال العلمي
إذا كان تحت الميتين ف بدو يروح عالمجال الأدبي
طبعاً أكيد إذا الواحد كان مجمع علامات أكتر من ميتين فينو يروح عالمجال الأدبي
مانو إجباري إنو يجمع فوق المتين ف لازم يروح ع العلمي لأ
تمام؟
ف هذا بصف التاسع نهاية صف التاسع
ف هي مرحلة كتير بتكون حساسة لأنو الطالب يكون تينيجر
ولازم يحدد مستقبله ف بيكون عليه ضغط من أهلو لحتى إنو يدرس وينجح وما إنو... ويكفي على المرحلة الثانوية ما أنو يفشل وما يقدر يكفي بالمدرسة
تمام؟
بعدين في عندنا مرحلة سانوية إللي هي من الصف عاشر حادية عشر وبكلوريا
تمام؟
إذا الطالب اختار يروح ع...أو علاماتو أهلتو يروح عالمجال الأدبي ف هي بيدرس المواد الأدبية من هي الشعر مواد عربية تاريخ جغرافيا تمام؟ لغات
أو إذا راح عالمجال العلمي إللي هو بيكون التركيز بيكون أكثر على المواد العلمية رياضيات فيزيا كيميا علوم
تمام؟
هون مشان يتأهل على الجامعة لأنه إذا الطالب راح على الفرعة الأدبي متل ما بيقولو فوقت بدو يدخل عالجامعة فمافينو يروح يدرس رياضيات أو فيزيا أو هندسة
فبدو يروح يدرس على مثلاً أدب عربي أدب انكليزي أدب فرنسي حقوق
تمام إللي هي المحاماة هذا هو مجال الأدبي
مجال العلمي هي الهندسات والرياضيات والدكتور وهيك شغلات
تمام؟
طيب بالصف العاشر الإحدعش متل ما قلنا إللي هو بيكون... بيكون فيها تدريس شوي مكثف
تمام؟ لحتى يأهلو الطالب بيدخل على آخر سنة بالمدرسة الثانوية إللي هي بتحدد كمان مستقبله إذا رح يدخل الجامعة أو لأ
تمام؟
فامتحان البكلوري هو كمان امتحان كتير صعب لأنه رح يحدد مستقبل الطالب إذا بدو يدخل الجامعة أو ما رح يدخل الجامعة
فكمان نظام الامتحانات متل نظام الاعدادي
تمام؟
بيكون في مذاكرات مذاكرتين خلال الفصل بعدين في امتحان الفصل الأول
بعدين بالفصل التاني بيكون كمان مذاكرتين وبكون في امتحان إلا بفصل بكلوريا عفواً إلا بسنة البكلوريا إللي هو الامتحان النهائي
إللي هو هذا الامتحان
كتير بيكون في قبل الامتحان تقريبا فترة شهر لحتى الطالب يحضر ويدرس كل المواد لحتى يقدر يجمع علامات ويدخل على الجامعة
فإذا طالب البكلوريا ما جمع العلامات إللي هي بيكون في قبل واحد ليدخل الجامعة
بيكون حاطين الجامعات المعدل الأدنى ليدخل الطالب الفرع إللي بدو إياه
تمام؟
فامتحان بكلوريا هو كمان كتير صعب
فهيدي فترة شهر بعد ما تخلص المدرسة بيعملو المذاكرة الأولى والمذاكرة التانية بالفصل التاني
تمام؟
بيصير في عندن فترة شهر تقريباً لحتى يحضرو للامتحان النهائي تبع المرحلة الثانوية
فبيكون هذا الامتحان صعب وخصوصاً للمستوى العلمي لأنو بيكون بيدرسوا بكونو دارسين كتير شغلات وكتير شغلات صعبة ومعقدة من فيزيا الرياضيات والعلوم
فبيكونو تحت كتير ضغط هائل من الأهل... لأنو بيكونو دارسين من مرحلة الابتدائية لحتى يوصلو لمرحة بكلوريا
فممكن إذا فشلو ما يقدرو يدخلو الجامعة
أو أحياناً وقت الطالب بيرسب بامتحان بكلوريا فمطري يعيد السنة
أو أحياناً ما بيعيد السنة بيقولو خلص وقفنا ما بدنا ندخل الجامعة
نجي على الجامعة أوكي
الجامعة متل ما كنا عم نحكي امتحان البكلوريا إللي هو إذا كان الطالب مختار فرع أدبي
فكمان لكل فرع بيكون معدل أدنا إذا الطالب بيجمع هيدي العلامات خلال امتحان البكلوريا فبيحق إلو إنو يدخل ع الجامعة من طبق هذا الشي كمان على الفرع العملي
طبعاً ما في شي اسمو <انترانس اكسام
هي بتعتمد على العلامات <برايبري> أو رشوية أكيد في
بس أنا ما شفت أو سمعت بهيك شي
بس عفواً إنو ما شفت هيك شي بس سمعت إنو صار في هيك شغلات
طبعاً الجامعة أكيد هي <ميكسد> هي مانا ممفصلة
إنو الطلاب الشباب والبنات بيدخلو مع بعض
طبعاً بعد حسب كل فرع هلق بالفروع الأدبية السنوات هي بشكل عام أربع سنين
بعد الأرباع سنين الواحد بيكون متخرج <بباجولار دكري>
بالفروع العلمية تختلف طبعاً
<مينيم> بعتقد هو أربع سنين بس بعتقد الدكاتراه سبع سنين الصيدلة خمسة أو ست سنين الهندسات بشكل عام خمس سنين
بعتقد الفيزيا والكيميا أربع سنين أو خمس سنين ماني ماني متأكد بالضبط
طبعاً أكيد هي <فري> مانا... مانو مضطر الواحد يدفع مصاري
مؤخراً صار في تعديل على طريقة الدخول الجامعة
مثلاً الواحد إذا على سبيل المثال خلينا نحكي إنو أدب الإنكليزي كانو طالبين ميتين علامة <كمينيم> لحتى الواحد يقدر يدخل على الأدب الإنكليزي
ففي طلاب بيكونو مثلاً مجمعين مية وتمانية وتسعين مية وخمسة وتسعين هيك شي فعملوا شي اسمو التعليم الموازي
التعليم الموازي هي انت بدك الطالب بدو علامتين أو خمس علامات لحتى يقدر يدخل الفرع فما أقدر
ف الدولة عملت <أوكي >بتدفع انت مصاري نحن بنعطيك هيد العلامات لحتى تأهلك تتدخل على هذا الفرع
ف هيدي المصاري بتندفع كل سنة لحتى يخلص التعليم تبعو
أوكي؟
طبعاً في أكيد <بوسبيلتيس> لحتى الواحد يدرس بره
ف هون بيكون في بعتقد بعد السنة التانية حسب الاتفاق بين الجامعات
بين الجامعات مثلاً الموجودة بسوريا وبين الجامعات إللي موجودة بأوروبا أو بأميركا أو بحي الله البلد بالعالم
ف بيكون بيقولو إنو حسب الاتفاقية بين الجامعتين
إنو مثلاً بعد السنة التانية ف بيكون في بيشوفو الطلاب إللي هنيه آخدين أعلى علامات بالمعدل تبع السنتين
تمام وبيختاروا منون طالبين أو تلاتة أو خمسة حسب الاتفاقية بين الجامعات
وهدول الطلاب بيصيرو بيروحو يدرسو بره
طبعاً ما متل <أراسمس> ف متل ما قلت هو اتفاق بين الجامعات
بيروحو بيدرسو بيخلصو الدراسة تبعون
وبعدين بيرجعو على الجامعة لحتى يشتغلو كمعيدين بالجامعة أو يهيؤون لحتى إذا بدي إذا الطالب طبعاً بيختار إنو بدي بيكفي يدرس الطلاب أو بدي يغير المجال بدي غير المجال تبعو
طبعاً بالجيل الشباب إللي جيلي أنا كانت أكيد أغلب الجيلة بعرفون أنا إنو كانو دارسين
في عالم إنو بنسبة قليلة إنو لأ ما درسوا ما كفوا خلصوا البكلوريا بعدين راحوا اشتغلوا
تمام؟
بس أغلب العالم اللي بعرفون أنا من محيطي إنو هن دارسين جامعة ومخلصين
أحسن الجامعات بسوريا هي أول وحدة جامعة الشام جامعة دمشق وبعدين بتكون في جامعة حلب
لا الطلاب ما في كعندهن لا <ديسكاونت للميوزيوم و الترانسبورتيشين> ولا شي أبداً ف هن متل متل حي الله البني آدم
ريلجيس سكول> بعتقد ما عندي كتير معلومات عنا
بس إنو من المعلومات إللي بعرفا أنا <ريليجيس سكول> إنو هي كمان كانت ممفصلة شباب وبنات
بتبلش من المرحلة الإعدادية لحتى المرحلة الثانوية
بتكون اختصاصا أدبي
بيدرسو المواد الأدبية طبعاً إضافة إلى المواد الدينية
طبعاً أكيد دوام منفصل دوام للبنات دوام للشباب
وبعدين امتحان البكلوريا تبع المدارس الدينية هو نفس الامتحان البكلوريا تبع المرحلة الثانوية إضافة للمواد الزيادة إللي هي عند المدارس الدينية
على سبيل المثال في سبع مواد بالحالة الطبيعية
المدارس الدينية عندون أكتر
عندون تقريباً اتنعش أو اتلطعش لأنون عم بيدرسو مواد دينية متعددة
تمام؟
ف بعتقد أصعب من المرحلة العادية من المرحلة الثانوية العادية
طبعاً هدول بس يخلصو الامتحان بيكون المستوى تبعون نفس المستوى الطلاب إللي درسوا أدبي
تمام؟
إلا إذا بدون يروحو يكفو يدرسو دراسات عليا أو جامعة بجامعات شرعية أو هي جامعات دينية متل ما بيقولو
بعتقد هذا كل شي عندي لحد هلق هذا للي بتذكرو
وشكراً
بعدين * كمان ضليت * بالشركة التانية فترة
وبعدين انتقلت على شركة تالتة
كان الوضع هونيك كتير كويس بالنسبة لإلي
حتى إنو ترفعت على بوزيشن أعلى، أوكاي
وصرت أنا أعطي الشغلات إللي كنت أتعلمها أنا كنت علمها للعالم الجدد إللي عم تجي عالشركة
وكان المدير مدير تبعي هو كتير معتمد علي بشغلات إللي.. زملائي ما بيعرفوا يحلوها
ف كان يجي لعندي أو حتى شغلات معقدة شوي ف كان يجي لعندي لحتى نقدر نحلا
تمام اكتسبت كتير خبرة بهيدي الشركة
بعدين هلق انتقلت على شركة تالتة كمان أحسن بس بمجال مختلف
ماشي الحال هلق ال.. الوضع كويس بس مع الكورونا إنو واحد عم بيشتغل مالبيت
فالوضع مانو كتير... مانو كتير.. مريح بس إنو أحسن من غيري
إنو أنا والحمد لله إنو أنا عندي أوفيس جوب
أحسن ما يكون مثلا كنت عم بشتغل بمطعم أو شي محل تاني بيتطلب وجودي هنيك فممكن كون خسرت شغلي
فهيدي واحدة من الإيجابيات إللي أنا عم بشتغل فيها بأوفيس جوب. أوكاي؟
المستوى كان غير كافي
لأنو المحاضر وقت ببيحكي مع ال* مثلا وقت يلقي محاضرة بيعتبر الكل الموجودين فرانسيين ويتقنوا اللغة الفرنسية بطلاقة
فحتى إنو * بالنسبة إنو ناخد مثلا ملاحظات أو نكتب ففي هون باللغة الفرنسية إنو هذا الواحد بيعمل اختصارات مشان سهولة الكتابة
وحتى إنو سرعة بالكتابة ع اللابتوب أو * على الكوبيوتير يعني المحمول فبيكون في سرعة وأنا ما عندي هي السرعة
فبالنسبة لأخد الملاحظات وهيكي فعندي أنا كان صعوبة حتى إنو أفهم بسرعة واعيد صياغة الجمل حسب ما فهمت
تتطلب جهد يعني وهي بتكون يعني يكون واحد مثلا شخص فرانسي حتى يحسن إنو فورا يلقط الفكرة ويعيد صياغتا حسب ما فهم وكان صعب شوي
وإنو بالنسبة للعمر فممكن كل تلميذ، الطلاب إنو *
كملت فصل واحد فقط ونجحت تقريبا خمس مواد من أربعطعش بس لكن * شفت إنو المشوار طويل وصعب يعني
إنو حتى يكون في عندي مثلا منافسة مع واحد فرانسي وفي صعوبة إنو الفرانسي مثلا بهالعمر بيكون عندو السيفي تبعيتو أو السيرة الذاتية يعني بتكون مليئة بالخبرات وكذا
فبالنسبة للتقديم ع الوظيفة فطبعا هنن اللي بيفضلوا
لأنو عندو هو خبرات وهيك بعدين أنا جديد ع البلد ما عندي خبرات بالنسبة ل * لفرنسا يعني * وهاي هنن بياخدوها بالاعتبار
الخبرات من قبل اللي كانت موجودة مثلا إللي الشي اللي اشتغلتو بسوريا مالو ذات أهمية بالنسبة للفرانسيين متل الشي اللي اشتغلتو هون بفرنسا
فهون عملت على هاي الفكرة...وإنو حطيت وجهتي إنو أنا لازم لاقي شغل يعني وهدا الشغل هو إللي رح * يخيليني مثلا إنو أكون مستقل وكذا
فباعتبار انو انا لهلق عايش مع أختي يعني فلحالي بيكون عندي استقلالية إنو بالبيت لحالي يعني
وهاي الحكومة الفرانسية للأسف يعني بالنسبة للجوء ويعني في عندون نقص بهاي الأمور
مثلا اللاجئ لو لقولو بيت و * مسكن يعني..غير متوفر
فالحل الوحيد إنو * إنو واحد يلاقي شغل ويروح يستقل بحالو ليدفع إيجار البيت والإيجارات هون كتير غالية
فأكيد فأكيد هون في صعوبات كتيرة بفرنسا يعني منا اللغة ومنا كمان ثقافة بلد مختلفة تماما عن ثقافة البلد إللي بعيد عنه
مرحبا، أنا اسمي مكسيم عمري أربعين سنة من سوريا من مدينة حلب.
ربيت بعيلة + ست أشخاص
والدي وأمي ونحنا أربع إخوة، أخين وأختين
أخي الكبير جوني بعدين كلوديا وكريستين وأنا كنت أصغر واحد.
درست بمدرسة خاصة اسمها معهد الأخوّة
وهاي المدرسة إللي أنشأها هن كانوا الفرنسيين لما كانت سوريا تحت الانتداب الفرنسي
وضلت هاي المدرسة لحتى الوقت الحالي.
المهم هاي المدرسة الخاصة كانت تدرس مادة اللغة الإنكليزية من المرحلة التحضيرية يعني الروضة.
فهون أبي كان باعتبار إنو هو كان مهندس ميكانيك ف كان عندو اطلاع يعني علـى اللغة الإنكليزية
كان يجيد اللغة الإنكليزية.
بالإضافة إلى اللغة الروسية بحكم شغلو في حقول النفط
بيجو خبراء روس ف كان بيتعامل معون
وراح فترة على روسيا يعني حتى أتقن اللغة الروسية كمان.
المهم بعد المرحلة الابتدائية أبي حب ينتقل لمنطقة تانية يعني تكون بعيدة عن التلوث وداخل المدينة * والازدحام وهيك.
ف نقى الحمدانية.
الحمدانية هي منطقة عالية تعتبر وموجودة ضمن المدينة طبعاً.
كان بيسكنا يعني * الضباط والخبراء الروس.
وكان حي جديد يعني جميل.
هوني أنا انتقلت على مرحلة جديدة،
إنو هون صار في مدرسة تانية، سكان جداد،
يعني حي مختلف تماما عن الحي إللي كنت عايش فيو،
فهون درست الإعدادية بمدرسة اسما الحمدانية المختلطة باعتبار إنو المدرسة هي مختلطة يعني * هيك بيسموها يعني * بنات وشباب يعني.
المهم هوني ف بالنسبة ل*
والديانة عنا مثلا كانت مادة أساسية تدرس في المدرسة
ف هون باعتبار إنو الأغلبية ما في* يعني مسيحيين في الحمدانية.
ف كان أحيانا يا إما الأستاذ بيكون غايب أو كذا فأنو كنا نحضر كمستمعين يعني في دروس الديانة الإسلامية يعني * كمستمعين ممنوع نشارك بس انو نحضر يعني.
ف صار عندي اطلاع شوي يعني ع الديانة الإسلامية.
مرحبا نتاليا بتمنى انك تكوني بخير
ايه انت اليوم كنتي حابة تساليني كذا سؤال
انا بكل سعادة * حجاوبك عليهون
ايييه * أول واحد من أسئلتك كان
ايه انو كيف انا قررت انو ادرس بالتشيك
طبعا هاد السؤال كان بيراودني وانا خصوصا بالثانوية * بالصف بالصف الثاني عشر
ايييه كنت اضل افكر لانو اول شي انا كنت متردد بين الطب والهندسة
اوووو كنت يعني صراحة ما حابب اطلع اتغرب من بلدي إلا لو على الطب تمام
و على حظي كان عندي صاحبي بالمدرسة كان عم بيفكر يجي عالتشيك كمان
فا زرع الفكرة براسي انو شو رايك بهالجامعة تشارلز يونيفيرزيتي
تقييمها ممتاز حول العالم تقريبا من احسن ميتين إلى ثلاثمية جامعة
فحكيت والله
صرت ادور ادور و فعلا * حصلت * مكتب بالايمارات بيساعدني اني اسافر
يعني * هما بشتغلوا بكل اوراقي وبيخلصولي كل اجراءاتي القانونية بحيث انو ما * أكون جاهز للسفر
اييه بخصوص الفيزا وبخصوص الجامعة كمان
فاااا المهم فااا طبعا انا يعني انا ثاني اكبر شاب يعني الي اخ اكبر مني
واخوي ما تغرب صراحة
فكان خيار صعب يعني كانت صعبة شوي على اهلي * خصوصا والدتي
لانو انا * بعيد كثير يعني عن * خصوصا إنو نحن بتعرفي كيف اييه يعني حتى اختلاف * كامل عن عاداتنا وتقاليدنا
عن البلاد العربية يعني مو نفس الشي
فااا تشجعنا وأقدمنا على هالخطوة
ايييه الحمد لله لحد الان مو ندمان
ايييه بخصوص السكن طبعا كانت كتير صعبة علي لانو انا زي ما يعني غالب الشباب هيك هالفترة
انو صراحة للأسف الاعتماد الأكبر على اهالينا ونحنا بأيام المدرسة
بعني لحد عمر تمانطاعش فا للأسف كل الإجراءات يعني كانت تتم من قبل والدي
فما كان عندي هالخبرة
فا الحمد لله كان في بنت منعرفها يعني من اصحابنا هون بالإمارات
و كانت هي صرلها حوالي سنتين او ثلاث سنين * بالتشيك
فساعدتني بالإجراءات المبدئية للبلد مثلا السكن
ايييه السكن خط التليفون
ايييه يعني وين اروح وين اجي الى آخره
فاا يعني كانت ميسرة
طبعا الواحد بيكون خايف وهيك بس بتتيسر يعني
ايييه بخصوص التشيك التشيك صراحة هي بلد كثير حلوة
بس انا هون يعني أنا جاي لهدف واحد هو اني ادرس
فنشاطاتي بشكل عام مو مو كتيرة
ايييه فيعني التزاماتي هون اكثر شي انو بحاول اركز على دراستي صراحة
اوو بعطل الأسبوع ممكن اطلع مع أصحابي
ممكن نعمل نشاطات نروح عالجيم نروح نسبح نروح يعني نلعب كرة قدم مثلا
اييه هيك شي بخصوص ايييه طبعا اييه سؤال من الأسئلة الى حتى أهلي بضلوا يسألوني ياها
انو كيف اللغة معك؟ وكيف بتمنى تكون تعلمت؟ خصوصا انو انا صرلي حوالي هون اربع سنين
لكن للأسف بسبب ضغط الدراسة الطب ونحنا مندرس بالانجليزي
فما ما عم بحصل الوقت اللي ادرس في براحتي اللغة
طبعا انا بحاول ادرسها على جنب فا اوو بديت اتحسن شوي شوي
ولانو خصوصا نحنا بالمشفى منضطر انو نستخذمها لانو ممكن كثير مرات كتير مرات بيجي مرضى ما بيكونوا بيعرفوا اللغة الإنجليزية
فلازم نحاول يعني فمنتعلم عن طريق ال من الجامعة
في عنا كورسات بالجامعة بيسموها ميديكال تشيك
اوو بحاول انا عن نفسي اتعلم * الجينيرال يعني النورمال التشيكي اللي بنستخدمو بالشارع
عن طريق الانترنت وهيك مثلا دو لينغو وشوية مواقع ثانية ومن كتب وهيك
اييه طيعا الواحد هون احنا الحمد لله صغار بالعمر وهيك فنادر ما نمرض
بس في حال مرضنا ف كان * انا أصلا اجيت يعني كانت من من الإجراءات اللي لازم اساويها انو اجيب ضمان صحي
فمجرد جبت ضمان صحي خلص يعني انا بكل بساطة بروح على أي مشفى اييه بيغطيه الضمان
اووو بعدين هم بيتصلوا * بيتصلوا بال * شركة الضمان الصحي او مفروض هما بناتهم انو خلص بيعرفو انو انا مشمول وخلص
او بس
بعد ما أخدت القرار مدة سنة انتقلت على اينتيجريشن سينتير، ما بعرف شو يعني بالعربي اينتيجريشن سينتير
باينتيجريشن سينتير هونيك كان عطونا كل واحد إنو متل * بيت منفصل بضمن مجمع
تقريبا كان في.. هو طابقين أو تلات طوابق ما بتذكر بالظبط
وكان ضمن ال * الحكومة التشيكية كانت تعطي أربع مية ساعة * مجانا لحتى الواحد يتعلم اللغة التشيكية
إضافة إلى ال * سوشيال سابورت * إللي هو كان مبلغ بعتقد تلات آلاف وأربع مية وعشرة كرون كل شهر، تمام
والرينت كان فري من ال * الرينت كان فري من الحكومة
بس * كان الواحد بالنسبة لإلي أنا إنو قلت لأ ما بدي ما بدي أقعد على * ع الدعم * ع دعم الحكومة، تمام
ف رحت لقيت شغل بكباب، مطعم كباب
بس لحتى إنو أقدر إنو ما ضل بال.. بالمركز هدا
بس كان في إنو.. نقطة سلبية إنو ما فيني أتعلم اللغة أو ما فيني روح على دروس اللغة، تمام
ف رحت على مورافا، كان في هونيك هدا الشخص إللي عرض علي شغل
رحت لهونيك على مورافا، اشتغلت تقريبا شي ست سبع شهور، جمعت شوية مصاري، تمام
وبعدين إنو.. قررت إنو لا، أنا ما اجيت لهون على التشيك لحتى أشتغل بالكباب، أنا مخلص جامعة ف بالنسبة لإلي إنو كان هدا الشي بس حال مؤقت لبين ما لاقي شي أفضل
تمام، بعدين انتقلت على البراغ * على براغ، طبعا هون ببراغ ما بعرف حدا، بلشت لحالي من الصفر
اشتغلت * بهوستيل مبدئيا، كنت عايش بالهوستيل تقريبا ضليت شي * شهر لبين ما لقيت * بيت لحالي
وبعدين، كان هو العقد تبع * تبع الهوستيل كان إنو بارت تايم جوب
وبعدين شفت شغل بشركة * شركة أمريكية كان بدون * متل ما بيقولوا شيرت سيرفيس سينتر
ف تعينت هونيك كأكاونتانت، أنا كان في عندي شوية خبرة من وقت ما كنت ب * اشتغلت بسوريا
أوكي، بعدين صرت تعرفت على رفقات هون تمام والواحد مع الوقت بيصير معو خبرة أكتر * فبيدور على شي أكتر، أو على شي أحسن، تمام
ضليت عم أشتغل بهايدي الشركة تقريبا شي سنة ونص، بعد سنة ونص شفت شركة أحسن، انتقلت عليها.. أوكي
طب اول شي هيك خطر في بالي سؤال
اتفضلي
بعرف الجواب بس اللي هيسمعوا التسجيل * مبيعرفوش
طيب اكيدة رح يعرفوا
خبرني وانتا اجيت ع التشيك وكم سنة صارلك هون ؟
أنا وصلت ع التشيك بالألفين وسبعطاعش، تحديدا شباط,
بذكر هاد اليوم مستحيل انساه
جاي من بلد متوسطة الحرارة ب بأدنى حالاتها ممكن توصل على الصفر، بتعرفي انت صح؟
صح ايه
يعني بتعرفي ما عنا كتير نحنا
الشتا تبعنا مانو قارص خلينا نقول
بالقليلة بتنزل على الواحد أو ناقص واحد تحت الصفر
ف جاي أنا كنت كانت بشباط و كانت تقريبا بدك تقولي بمنطقتنا بلشت الدنيا تصير ربيع أوكي
فا اجيت طلعت بالطيارة يا ناتالي
وما بخبرك انزل بتعرفي أنت بأول شباط الدنيا هون بياض كلو
نازل بالطيارة، أي هيكي أول شي ضباب
نزلت بالمطار كلو أبيض حوالي أول مرة بشوف كمية تلج هالقد، أول مرة بحياتي
هاي أخدت ضربة قوية أول ما نزلت
ايه ما قلك هيكي صابتني كآبة صارمة خليني قلك ايه
قلت شو العمى وين جايه أنا المهم فا هادا كان كان أول يوم من خمس سنين
أنا مبدئيا انا صرلي خمس سنين ونص تقريبا هلق خمس سنين وتلت اربع شهور
و كانت الحرارة نزلت ما بخبرك الحرارة كانت ناقص سبعة ناقص تمانة ولا بحياتي شايفها
نزلت من المطار بدي اركب باص النقل الداخلي
التلج تقريبا شي حوالي خمسين سانتي وصل لعند جرياتي ف شو هادا
طبعا هادي كانت بداية الرحلة هادا أول انطباع عرفتي شو
فهمانة
بيعطيكي إنو بيعطيكي * تطلع إنو في شي قاسي رح يكون بانتظارك تماما
فا أنا اجيت على هدف إنو اشتغل و كمل دراسة
فا من من أول التجارب الي فتت فيها هي تجربتي لمدرسة اللغة التشيكية
طبعا أنا برأيي أحسن فكرة لحتى الواحد يندمج مع البلد هي يتعلم اللغة تبعيتها مية بالمية صح؟
مظبوط بهاي بوافقك
أيا مية بالمية شو رأيك؟
فا يعني هادي أول شغلة عملتها كنت من * قبل ما اجي على التشيك سجلت بمدرسة اللغة التشيكية كورس حوالي ست شهور
المدرسة كانت كتير كتير حبابة صراحة. اسمها * ياركا صح مظبوط؟
ياركا والله ما بعرف بس ايه في اسم ياركا
أكيد * بس بظن قصدي هادا * انو اسم كتير قصدي إنو تقليدي تشيكي ياركا صح؟ ياركا
تقليدي تشيكي، ايه ايه
إسا بتذكرها والله لهادي المرة من خمس سنين,
طبعا هي كانت بحوالي * الستينيات من العمر كتير * كانت كتير حبابة
اي واحتضنتنا يعني أكتر من ك طلاب
حلو
فا بلشت اتعلم اللغة التشيكية
طبعا أول فترة كنت كتير كتير كنت مبسوط بمجالات الحياة الموجودة هون
بلشت بعدين حاول مثلا اتعرف على ناس، أنزل على البار أول فترة
يعني المدرسة اللي أنا فيها كان كانت كلها أجانب
ما كان فيها تشيكيين إلا المدرسين
بعدين صرت حاول إنو انزل على البار اتعرف على ناس
طبعا اكتر كنت اتعرف على ناس أجانب
بسبب إنو كنت أكتر بحكي انجليزي من التشيكي
بعدين لما طورت التشيكي تبعيتي * بلشت اكتر * حس بالفرق بشكل عام
مش راح احكي عن التشيكيين بشكل خاص
بس * الفرق بالانطباعات بين الناس * اللي بيكونوا أكتر من الشرق الأوسط والناس الأوروبيين
بتعرفي نحنا، ما بعرف إذا بتوافقيني الرأي
خلينا نتفق على الكلمة نحنا اكتر ناس ما بدي احكي لطيفين
لا الأوروبيين كتير لطيفين بس نحنا ما بعرف حميميين خلينا نقول او حارين
حميميين او... * فيني أحكي إنو أكتر حميميين أو حبابين
في عنا حنية أو خليني قلك يعني بكل ال* بس مش بالإيجاب نحنا كمان بالسلب
يعني خلينا نقول * انطباعاتنا او رد ردود فعلنا حادة
بقصد لما منفرح منفرح كتير مظبوط
مظبوط و لما منزعل منزعل كتير
منفرح منفرح منزعل كتير
ف يمكن هادي الشغلة اللي خليني قلك إنو ما فينا نعمل سيطرة على مشاعرنا متل الأوروبيين
فهادي الشغلة يمكن من اللي حسيت * الفروق اللي حسيتها
و مثلا كتير نحنا منكون منفتحين بموضوع
كيف بقصد مثلا إذا تعرفت أنا ببلدي على حدا فا ممكن بعد يومين تلاتة اعزمو لعندي على البيت مظبوط
صح صح، بس هون شوي صعب
هاي يمكن صعبة
أفكر إنو شوي صعب لإنو الناس نفسها,
مثلا عندهن فيني فيني فيني احكي هيك اختصرها بجملة إنو كتير الناس بيحافظوا ع الخصوصية تبعتهن
صحيح مظبوط
وهاي واحدة من الأسباب إللي ليش بتخليهن يعطوا هيك ردة فعل اتجاه واحد اتجاه شخص غريب
او حتى اتجاه مثلا فرد من أفراد العائلة بس من العائلة الموسعة
صح تماما حسيت هدا الشي
راح قلك مثلا على * تجربة مع مع وحدة رفيقتي من الشغل الأول اللي اشتغلت في
فا يعني كنا بالشغل وكذا و كان بتذكر يوم جمعة
فا كان حدا بنت عمها تصوري أنتي بنت عمها جاية تزورها من * من مدينة تانية بالتشيك,
طبعا هي بتشتغل ببراغ هادي البنت
شو حسب بتذكر اسمها كان * لوسيا كان، لوسي
اها
فا اجت بنت عمها
طبعا هي عندها محل * بالبيت تبعها
و كانت ساكنة إذا بتذكر كانت ساكنة مع حدا
بس كان في مكان يعني أوكي
هلا أنا مثلا قلت يعني أكيد إذا جايني زاير
أكيد بتبيتو عندك
أكيد راح بيتو، راح خليه ينام عندي
وفعلا يعني مثلا بعد فترة اجاني واحد رفيقي
كان عايش بالبرتغال
فا اجى لعندي اربع تيام ف و كنت لساتني أنا بالسكن الطلابي عرفتي كيف
فا يعني التخت بينفتح فا إنو عادي إنو كان يعني استضفتو عندي
و هي متل ما قلتلك إنو بنت عمها وما يعني * قال مشان تحافظ على الخصوصية تبعهم,
هي أخدت بالفندق ما أخدت معها
فا هادي الشغلة شوي حسيتها أنا بتكون غريبة يعني
ايه هي غريبة
هي غريبة بس مع الوقت مثلا إذا بتعيش في تشيكيا * بتحتك مع الناس فا بنفس الوقت بتتفهمهن
بس أنت نفسك بتقدرش تعمل اللي هني بيقرروا
معك ومش معك صراحة,
أنا برأي هدا الشي يعني الحفاظ على الخصوصية هي شغلة كتير كتير مهمة
و فعلا بعدين تفهمت على أنو * أنت لما أحيانا بتاخدي من خصوصية ف أنت عما تستهلكي منطقتك الخاصة
مانك مانك على طول كتير مجبرة إنك تستضيفي ناس ممكن ياخدوا منطقتك
بينما و فعلا موضوع إنو يكون عندهم خصوصيتهم كمان شغلة مهمة
يعني أحيانا انت بتعزمي شخص يبقى عندك
فهو بيخجل وبيقلك أي مع أنو هو ما بدو عرفتي كيف
هادي هادي إحدى المشاكل عنا نحن، مانا صريحين مثلا ما عنا كتير
فا هادي من * من الشغلات اللي أول مشاكل واجهتها موضوع * إنو الخصوصية كانت حدا...
مظبوط، مظبوط
يعني بقصد بقصد لما يعني لما يعني بتفوتي على * خلينا نقول على تيسكو
بتقعدي بتحكّيهم بالإنجليزي شوفي ردة فعلهم
ونفس يعني نفس الشخص لما بتحكّيه بالتشيكي * بظن ردة فعلو راح تكون كتير مختلفة صح؟
راح تكون مختلفة لأنو هات أحكيلك ليش
اغلب الناس اللي عايشين هون في التشيك مش عم بحكي إنو في المدارس بيتعلموش إنجليزي طلعا بيتعلموا
امم
بس أغلب الناس اللي بيشتغلوا مثلا تع نقول في محلات كبيرة في محلات اللي الناس المفروض تروح عليها كل يوم يوميا
فا كتير صعب تلاقيهن إنو عم بيحكوا إنجليزي
فا الطريقة الوحيدة اللي تتواصل معهن هي التشيكية
هي التشيكية
و إشي تاني إنو هني تع نقول أكيد أكيد إشي طبيعي هاي موجودة في فطرة الإنسان
لما الشخص بيحكي في نفس اللغة اللي إنت بتحكي فيها أكيد بيكون أفكر مرتاح أكتر من لما حدا يحاكيه، * لما شخص غريب يحاكيه
صحيح ممكن
بس هاي الشغلة مثلا بتدايقني إنو مفروض تكون لغة انجليزية
فالمفروض الشخص حتى الغريب ياخذ نفس التعامل من الشخص الثاني
* مظبوط صح تماما انا بقول إنو أول شي * بتختلف لأنو متل ما قلتي التفاهم اليومي بكون باللغة التشيكية,
تاني شي يمكن القدرة على المساعدة بتكون أكتر يعني ممكن في ناس بتقدر أكتر تساعد باللغة الأم تبعها
بس يا ترى برأيك إنو هاد الشي لازم ينعكس على
أنا مش بحكي على قدرة المساعدة بحكي على قدرة * القدرة أو الردة الفعل يعني
هاد الشي برأيك لازم كمان يتطلب ردة فعل سلبية دايما؟
لأنو في ناس بتحسي ردة فعلها يعني خلينا نقول سلبية باتجاه المتكلمين باللغة الأجنبية
اي فهمت عليك، يعني فيك إذا فهمت قصدك فيك تقول إنو في بتحس نوع من العنصرية
اييه نسبيا أنا مش بحكي مش بحكي مش بحكي ضد جنسية معينة لا
بحكي ضد * الأجانب بشكل عام الغير متكلمين بالتشيكي
متل ما قلتلك يعني انت لما بتكوني متكلمة بالتشيكي الأمور راح تفرق معك
و عندي تجارب وبظن انت عندك مثلا انت بتحكي تشيكي خليني قول ما بعرف لنسبة سبعين تمانين بالمية إذا مو تسعين بالمية صح؟
ايه فينا نقول فيك تقول تمانين خمس وتمانين في المية
برأيك هاد الشي ما بيخليكي مثلا تبني حياة اجتماعية أكتر مع * مع السكان * مع التشيكيين الأصليين
صراحة ايه
أنا اول ما اجيت لهون هات أحكيلك أنا صرلي هون في تشيكيا شي سنتين ونص والبداية كانت كتير صعبة
و حتى إنو مقدرتش أحتك مع الناس
أكتر شخص كنت أحتك فيه ماما
اوكي أكيدة طبعا
وهي مش ناس يعني بس إنو لأنو هي كانت أكتر إنو شخص قدر يتفهمني ولغتي التشيكية مكانتش كويسة بس حسنتها
و مع الوقت لما حسنتها حسيت إنو صرت أكتر أكتسب ناس
صرت + صرت مثلا أقدر أعبر عن مشاعري أكتر
ناس أكتر صاروا يتقبلوني
لإنو صاروا يفهموا علي وأنا أفهم عليهن
و خلال الفترة اللي عشتها هون وحسب الآراء اللي سمعتها
حسيت إنو الناس مثلا بيحكوا بما إنك أنت شخص غريب و قررت تعيش هون
تعيش نفس المستوى اللي إحنا عم نعيشو تعيش بنفس الأرض اللي عايشينا
فليش ما تتعلم نفس اللغة اللي إحنا تعلمناها
مية بالمية طبعا
رح بس راح انتقل على موضوع تاني هلق غير موضوع ال طبعا هو بيبتدي من موضوع اللغة وبيدخلك على موضوع تاني
ما أنت لحتى كمان تكسبي ثقة ومحبة شعب لازم كمان * يكون عندك علم مو بس باللغة
اللغة قلتلك هي مدخل على شي تاني مهم إللي هو ثقافتو هلا لهاد الشعب
يعني لحتى تفهمي مسرحو ولحتى تفهمي الحس النكتي تبعو وحس الدعابة خلينا قلك
لحتى تقدري تفهمي * نوع الموسيقى اللي بيحبوها لازم تفهمي لغتهم
وبظن هاد واحد من الحواجز اللي بخليكي إنو بدك تفهمي
لحتى تقدري تندمجي مع شعب لازم تحبي ثقافتو مو لازم تحبي لازم تعرفي ثقافتو
بس لحتى تعرفي ثقافتو لازم يكون عندك المدخل الأول اللي هو اللغة
مظبوط
عرفتي كيف
ف برأيي موضوع الثقافة هي كتير مهمة و ما راح تقدري تندمجي فيه من دون معرفة أو دراية عالية باللغة خليني قلك
صح، وأفكر أنت عندك الوضع هيكون شوي يمكن غير عن وضعي
لأنو أنت هون في تشيكيا تع نقول فش عندك قرايب صح
عندي ابن عم عندي ابن عم بس هو مانو تشيكي للأسف و هو كمان منتقل مش من زمان كتير
يعني هو * هون بيعيش حوالي تمن سنين فا كمان يعني هو لغتو أحسن مني بس لساتو مانا كاملة
و بظن كمان نقطة مهمة خلينا نقول دخول الثقافة التشيكية ودخول الاندماج مع الثقافة التشيكية بظن من أحد المفاتيح * لهودي الخطوطان هو وجود شريك تشيكي
أنا يمكن إسا ما كنت محظوظ بهاد الشي لحد هلق لحد هلق طبعا أوكي ما بعرف
فيك تعتبرني أنا نص تشيكية
طيب خلص رح آخذ هدا بعين الاعتبار شكرا نتاليا على العرض
فا برأيي هاد مهم وجود شخص تشيكي يدخلك على هاد الموضوع
صح
كتير كتير كتير مهم
وهيك بيفوتك في الموضوع من دون ما تحس و أنت هيك نوعا ما بتندمج أو ما بتندمج في
تقول إنو نوعا ما بتستوعب أو بتشوف الوضع من من زاوية ثانية
من زاوية حدا محلي أكيدة مية بالمية حدا من جوا
أنت إسات أنا برأيي إساتني بعد خمس سنين بالتشيك بشوف التشيكيين من برا * لحتى شوفهم من جوا لازم يكون يكون هاد الشخص
صح
هاد رأيي الشخصي
صح بوافقك
و سؤال هيك خطر في بالي
شو أسوء شغلة صارت معك هون في التشيك من من تعامل أو مثلا من شغلة كنت حابب تحلها أو وراق كان لازم تعملها
إيش أكتر إشي يعني دايقك او لساتك بتفكر في ليش هيك صار؟
والله أنا متل ما قلتلك ما فيني أول شي ألقي اللوم على حدا معين بلقي اللوم ع إني ما كتير كتير بتفهم
بس أحيانا بتصير شغلات ما إلها علاقة * بموضوع مثلا موضوع اللغة
مثلا من فترة يمكن حوالي مش كتير يمكن أربع خمس شهور كنت * ببار عم بلعب بليارد
فا في شخص كان بظن تشيكي تشيكي كان عما يحكي تشيكي لأنو
كان كنت أنا ورفيقي السوري عما نحكي عربي
فا هو من * عما يشوفنا من بعيد فا شافنا عم يعني
هو الشب اللي معي أسمر أكتر مني
يعني ملامح بشرتو سمراء داكن شوي
عما نحكي لغة لغة غريبة
فا هو صار يقللنا يعني هيك اتطلع فينا وهو كان سكران طبعا أنا ما فيني لومو كتير بس يعين في عندو باكراوند أكيد في شي قصدي بخلفيتو
فا * اتطلع فينا هيك وقللنا ماتي بومبا ماتي بومبا
إنو بالتشيكي يعني معكن * قنبلة إنو هادي الشغلة كتير بتخليني بتدايقني عرفتي شو
طبعا هو سكران أنا * يعني ما بدي حكيه لأنو حدا سكران بس بتدايقني فعليا انو...
لأنو مش في * مش في وعيو
لا مش في وعيو بس * يعني بتعطي انطباع انطباع سيء
ف هاي من الشغلات
صح بهاي الشغلة بحب ألوم ليه بحب الوم، أفكر بلوم أكتر القولبة اللي صارت على المجتمع العربي بشكل عام بالإعلام بالتصوير تاعو
صح أكيدة بوافقك هاد الرأي، للأسف نحنا يعني نحن كا، * الإعلام العربي تبعنا مو قادر يوصل صورة حلوة عن العرب
طبعا نحن ماني عم قلك نحنا شعب ملاك بس نحنا عنا كتير شغلات إيجابية كتير كتير الإعلام مش مبينها
مظبوط
الإعلام مبين للأسف الشغلات السلبية
إنو نحنا عالم تالت، إنو نحنا عنا فقر إنو نحنا عنا قتل ودمار
إنو بسبب القتل والدمار إنو ممكن كتير يكونوا منا ناس يعني بيتعاملوا بالعنف
و هاد الشي كتير كتير أبدا غلط كتير غلط
طبعا التعميم بالنهاية بيصير وليش التعميم
التعميم هو بسبب * نظرة الإعلام الغربي اللي هو أكتر
مش أنا عم أقول إنو كل الإعلام الغربي سيئ ولكن ما أقول الإعلام الغربي الأكثر انتشارا ما يعطي طابع سيئ
والناس في كتير ناس ما بتفوت بالبحث بشكل * بتفاصيل
بتسمع أول جملتين أوكي في مشاكل بالعرب وعندهم عندهم كتير دمار
فهني شعب سيئ عرفتي شو
صح
بس لاء ليش كمل فوت بالتفاصيل و راح تلاقي إنو في نحنا عنا شغلات
أول لغة لغة موسيقية أول نوتا موسيقية انكتبت * بالعالم العربي
أول علماء الفلك طلعوا من العالم العربي
أول ابجدية من العالم العربي
فا يعني نحنا * بعصر من العصور طبعا بالعصور الوسطى خلينا نقول كنا نحنا
بيقولوا كانوا العالم العربي هو منارة الحضارة
في حال كانت * أوروبا غارقة بالجهل والظلام صح
وكنا نحنا عما ننشر بأيام مثلا الأندلس كان في * يعني درجة العلم كانت كتير عالية
طبعا هاد الشي تغير الزمن للأسف ما + نفس الشي * في أمم تانية هلا احتلت المراتب الأولى بالعلم
بس إنو عنا تاريخنا يعني وهاد بيعني إنو التعميم غلط هادا الي بدي أي أوصّلو بالنهاية
التعميم كتير كتير غلط ما لازم الواحد يعمم في السيئ والكويس موجود بكل المجتمعات
بوافقك بكل محل ممكن تلاقي
هادي هي
و طب نعكس شوي السؤال، خبرني إيش اكتر شغلة حبيتها هون في التشيك
من ناحية مثلا ثقافة من ناحية عادة تشيكية حبيتها أو حبيت مثلا هيك تمشي ع دربا
والله اللي بحب * بالشعب التشيكي كتير كتير بحبو إنو كتير بيقدر يفصل الشغل عن وقت الراحة كتير
هودي متميزبن فيها وبينبسطو بحياتهم
يعني مثلا ببراغ كتير سهولة حياة يعني سهولة خلينا نقول
المتعة بالحياة كتير موجودة يعني شو بدك مسرح موسيقى مقاهي سينمات
في كتير شغلات الواحد بيندمج فيها * إنو في مجال إنو يستمتع فيها حتى لو مانو متكلم للتشيكي في كتير شغلات للأجانب
أنا ما عم بحكي أبدا لا في مجال يعني حتى لو انت أجنبية ممكن * باللغة الإنجليزية
ممكن كتير تكون تمارس حياتك بشكل طبيعي جدا و أنا هاد اللي عم بعملو
يعني انا بسبب معرفتي * خليني قول قليلة باللغة التشيكية
أغلب المكتسبات الثقافية باخدها من اللغة الإنجليزية وهاد الشي كتير كتير كتير كتير موجود بظن
ايه، وهانا هسالك آخر سؤال * هسالك آخر سؤال وهنختم
امه
* كيف قدرت تلاقي بيت هون في التشيك
لأنو أنا كتير بسمع إنو تلاقي مكان او بالذات في براغ و مكان قريب ع السنتر كتير صعب
صعب والله للصراحة شوفي يمكن كنت محظوظ بهاد الموضوع لأنو يعني عندي كذا تجربة بموضوع * البيوت
وعندي كذا حدا قالي من من أصدقائي طبعا السوريين والعرب والأجانب إنو تلاقي بيت + يمكن كنت محظوظ أنا
دورت على واحد من المواقع * التشيكية اللي * هو كتير تشيكي يعني اسمو “بازيرياليتكي” اكيدة يمكن بتعرفيه
وطبعا متل ما قلتلك في كتير حدا من رفقاتي قالولي * ما بيحكوا إلا تشيكي وكذا حكّيت حدا حكّاني بالإنجليزي
وفي منهم قالولي قصدي رفقاتي إنو في ناس ما بتاخذ إلا تشيكيين
ضحكتلو أنا أجنبي من دول العالم التالت كتير كان الزلمة..
هاد بيرجع للشي اللي قلتو من شوي إنو مو كل أصابعك متل بعضون التعميم غلط
مظبوط
الزلمة يعني * صاحب البيت اللي أنا مستاجر منو كتير كتير زلمة حباب ولطيف و متفاهم * للناس الغريبين
كانت كانت شغلة يعني يمكن متل ما قلتلك أنا محظوظ نسبيا ما بعرف
هو محظوظ واحنا محظوظين انو قدرنا نسجل معك تسجيل صوت
شكرا كتير يا نتاليا
بتمنالك يوم حلو كتير وشكرا كتير كتير وسيم
شكرا كتير لإلك وشكرا لآدم وانا كتير مبسوط على طول معكن
مع السلامة
مرحبا، أنا اسمي مجد من سوريا من مدينة اللاذقية.
طفولتي وقت * اللي بتذكر منا إنو كانت بسيطة بدون التعقيدات * الموجودة هلق إللي عايشينا هلق.
* أنا درست بمدرسة اسما نبيل حلوم،
بعد ما خلصت المدرسة رحت ع الجامعة، جامعة تشرين
درست أدب إنكليزي اتخرجت منو.
تمام الاهتمامات هي * لعب الطابة مثلا، السباحة.
بأوقات الفراغ كنا مثلا بالصيف نطلع ع الضيعة عند بيت جدي * أو حتى مثلا وقتما نروح اجتمع مع رفقاتي.
الحياة هون بشكل عام هي كويسة.
كويسة إنو ما فيني ما فيني * ما فيني احكي شي سيئ تمام.
أغلب المشاكل * أو أكثر المشاكل اللي بواجهها هون هي مشاكل اللغة.
وقت بدي روح ع مكتب حكومي مثلا أو على حيلا مؤسسة ف إنو لازم يكون حدا معي بيحكي إنكليزي أو تشيكي لحتى أقدر أتفاهم مع أتفاهم مع * مع الموظفين.
الشغل هون ما واجهت مشاكل أبدا إنو لاقي شغل.
فرص العمل متوفرة هون وبكتير.
مرحبا وسيم كمان مرة شلونك؟
مرحبا نتاليا تمام التمام، بما انو الطقس حلو والدنيا شمس شموسة ف أكيد بيكون المزاج كتير حلو مع هاد الطقس مع بداية الصيفية أنتي تمام كلو كويس؟
تمام وبوافقك الراي.
أي تمام عظيم الحمد لله.
او خبرني شو تغديت اليوم اشي زاكي؟
والله شوفي اليوم أكلت واحدة من أكلاتي المفضلة كتير اللي هي موجودة عنا كتير ببلدنا وخصوصا بالمنطقة اللي أنا فيها هي المأكولات البحرية
* أكلت أكلة يعني الاسم المتعارف عليه الأجنبي هي الكلاماري منقولا نحنا الصبيدي اللي هي من ال * بالفصحى الصبيدج بتكون.
ف كان في مطعم عامل عرض عامل * خصم أربعين بالمية على على البولت ف شفتو فاتح قلت هايدي فرصتك يا ولد.
هو بشكل عام أسعارو شوي غالية ف يعني الوجبة عندو تقريبا ميتين وستين كورونا ف كان عامل أربعين بالمية وصلت ع شي مية وستين كورونا
ف أخذت الصبيدج أخدت معها بطاطا بالفرن كانو حاطين وشوية خضراوات مشوية.
حلو يا ريتو ألف صحة
على قلبك يا حبيبة قلبي. شكرا كتير. كانت شغلة لذيذة.
حلو. وبما إنك في تشيكيا ف * ف عندي هيك سؤال مثلا شو أفضل أكلة تشيكية بتحبا؟
سؤال حلو كتير ايييه فيني قلك أو فيني جاوبك بسرعة لأنو بشكل عام حسب ما شفت أنا المطبخ التشيكي مانو كتير كتير غني أوكي..
فا بدنا نتفق إنو ممكن بفترة سريعة تقدري تعملي التجربة الكاملة.
أو تقدري تعملي لفة سريعة خلينا نقول على كل الأكلات التشيكية.
ف خليني قول أكتر أكلة كأكلة بحبا بالمطبخ التشيكي هي السفيتشكوفا أوكي.
أو في شغلة تانية كتير بحبا أو بحبا أكتر لأني قدرت اعملها أنا ف أنا بحب الطبخ كمان بشكل عام
هايدي الشغلة كمان لازم تعرفيها بظن بتعرفيا أكيد صح؟
أكيد إيه.
ف هي * شوربة شوربة ف الشوربة هي الكولايدا بحبا كتير للكولايدا وبتظبط كتير معي.
شوربة لذيذة و هودي * برأيي أحسن أكلتين تشيكيات.
فا بدنا نتفق إنو ممكن بفترة سريعة تقدري تعملي التجربة الكاملة.
وكتير بيعتمدوا ع اللحوم واللحوم اللي فيها دهون متل * السوسيج النقانق وما شابه مانا كتير كتير شغلة محبذة لإلي
بحب أنا الشغلات اللي بتكون خفيفة الدهون
ف هايدي هي
أنت خبريني طيب شو أكلتي اليوم؟ بتضلي تسأليني
اليوم أكلت أنا وصاحبتي اللي في السكن روزوتو.
حلو الريزوتو * إيطالي
طبخناها و... أي كانت زاكية و * و امبارح طبخت مجدرة.
يا سلام على المجدرة راح احكيلك عن المجدرة.
كان عنا ب * أنا بشتغل بأمازون ف بالشركة اللي بشتغل فيها كانوا عاملين بآخر أيام رمضان عاملين إفطار.
عاملين هيكي إيفينت خليني قول يعني عاملين * فعالية خلينا نقول نحكي بالعربي
عاملين فعالية ف هن كانوا جايبين شوية أكل و طلبوا من الناس اللي حابة تشارك إنو تجيب شوية أكل
ف أنا جبت شغلات اللي بدا اللي بحبا المفضلة بالنسبة لإلي
واللي ممكن يمشي حالها مع تحضير قبل بوقت ف طبعا إذا بدك تعملي شي فيه لحمة لازم يكون شغل ساعتو. مظبوط؟
مظبوط.
فا من الشغلات اللي ممكن تتطبخيها قبل بيوم وتبقى كويسة تاني يوم هي المجدرة.
ف عملت مجدرة و طبعا هي رح تكون شعبية أو محبوبة ليش
لأنو هي فيجن بانهاية صح * مثلا المجدرة من الأكلات اللي برأيي ممكن كتير تاخد هلا عم نعطي فكرة دعائية * للتسجيل.
ف إنو برأيي من الشغلات اللي ممكن تستثمر بمشروع هون بتشيكيا المجدرة
لأنو غنية كتير و كمواد غذائية فيا فيا كتير مواد غذائية
بقصد إنو فيا بروتينات فيا نشويات فيا فيتامينات منيح.
ف برأيي فكرة كويسة
شو عملت يا حزرك إسا؟ حزيري
شو؟
هههه طيب، عملت حمص * حمص ناعم منقللو نحنا اللي هون معروف بالتشيك وكل أوروبا حمص
* عملتو * ضفتلو المكون السري تبع الوصفة العربية اللي هو الكمون.
لأنو الكمون الأجنبي هو مش نفسو أ بدا الكمون العربي في اختلاف بيناتون إذا بتعرفي هادا الشي صح؟
أكيد أي
فرق كبير بالطعمة كتير فرق كبير ف حطيتلو الكمون العربي ف كتير كتير كتير كان طيب
وكتير كان محبوب و بشكل مو طبيعي بلشت كل الناس * توصفلي ياه بالأوصاف الحلوة
وكلو صار بدو هلا طلبيات من عندي.
طبعا لأنك كتير شاطر في الطبخ معناتو أكيد الناس انبسطوا.
اي والله انبسطو كتير وشو عملت إسا يا حزرك؟ هادا مو كلشي.
عملت * ورق العنب.
يااااه دوالي
دوالي * ورق الدوالة ورق العنب اللي منلفها.
* عملتها بس عملتها بشو نحنا منقللها الاسم الشامي لإلها منقللها اليالنجي.
اليالانجي هي اللي بتكون ما بعرف شو بتقلولها أنتو * بفلسطين عندكون.
أفكر برضو منستعمل يالانجي.
يالانجي هي اللي بتكون من دون لحمة اللي كمان بتكون فيجين يعني أنا حطّيتلها بس رز مع شوية البهارات الخاصة تبعي.
و مع شوية خضراوات منحطلها بندورة بصل مع شوية بقدونس ونعناع دبس رمان و كذا و البهارات السبعة.
ف كانت كتير كتير كمان زاكية
طبعا هادي * بالمطبخ العربي من الأكلات ال خلينا نقول ال * اذا حدا بيحب حدا فبيعملو
بتعرفي أنتي اليالانجي لأنو مو بس بموضوع المكونات تبعها بموضوع الوقت
هي كتير بتاخد وقت تحضير.
ف إنتي اذا بدك تقريبا لحتى تلفي وجبة لتلات أشخاص رح تاكل معك ساعة بس لف وطبخها كمان بياكل ساعة ونص أو ساعتين.
فاليالانجي كانت كمان * عملت خلينا نقول ضربت ضرب بالشركة.
طبعا لأنو كتير زاكية.
أكيدة أكيدة مية بالمية.
ف هادي والله بحبا كتير لليالانجي شغلات لذيذة.
حلو هاي يا نيالهن.. و شو اكتر * شو أكتر أكلة عربية بتحبا؟
أكتر أكلة عربية بحبا رح تحزري؟
ح حاول
أوكي
فوارغ؟
اييي قريبة عليا شي هيكي بيكون معقد كمان معقد يعني و في لحمة منيح و بينعمل بفترة الأعياد مثلا
و بيدخل البرغل بتكوينو.
يا حبيبي هاي كعيت خبرنا.
طيب * الكبة.
ايي الكبة ولو طارت من بالي عمااا
ما بتحبيها للكبة؟
بموت عليها بحبا مقلية بس أكتر بحب لما بتكون الكبة نية
طيب عظيم الكبة النية هي رقم تنين عندي بالمحبة كتير بموت عليها صراحة
كتير كتير بحبها و بحبا خصوص وقت اللي بيكون في جنبا مثلا الخضرا تبعها بيكون في جنبا بصل أو فليفلة وبقدونس ونعناع.
و هيكي بتعمليلا ميكس هيكي بالشوكة *
بالظبط
ما أروع من هيكي
بس الرقم واحد بالنسبة لإلي هي الكبة المشوية اللي منشويها على الفحم بتحطيها الشواية + بتشعلي الفحم تحتا وبتعمليها بشكل بشكل قرص مدور تقريبا عرفتي كيف
فهمت
و هي بتكون طبق تاني.
فأنت بتكوني بتعمليا بيكون بتحضري أي * الكبة اللي هي المكون الخارجي بيكون بشكل قرص
بتعمليون بشكل تنين متساويين وبقى الحشوة اللي جواتون بتكون لحم * لحم بقر زائد بصل زائد صنوبر و البهارات وبتطبقيهون على بعض هيكي
و طبعا هي أساسية كتير و الناس بتحبا أكتر مع شوية دهنة بيحطولها شحمة جواتها منقلها الشحمة.
اي وإحنا كمان
اللي هي دهنة الخروف حصرا او اللية تبع الخاروف
ف بتحطيها على نار وبتبلش الدهنة بتطلع منا هيكي طبعا نسبة الدهون خمس تلاف بالمية هون راح تصير
بس كتير راح تكوت أكلة طيبة
حلو
ايه
و بالنسبة للكبة في برضو كمان كبة بلبن بتحبا؟
ما تسأليني بتحبا كل الكبة عندي كل كلها بس الكبة بلبن ايه
بحبا كتير ياه مع لبن شي تاني بس هديك بتيجي أكتر هيك ك شوربة بتحسيها مظبوط؟
مظبوط
بتحسيها عفوا بتيجي هيك شوي خفيفة أكتر بموضوع الدهن
و هي بتــ
كيف؟
كنت بس عم بحكي بتذكرني الكبة بلبن شوي بالشوشبرك ما بعرف ليش
اي صح صح تماما هي تقريبا نفس نفس المكون اللبن ما بعرف صراحة أنا ما * بحب أطبخ بس تفاصيل بطبخ الشيشبرك او تفاصيل بطبخ الكبة اللبنية اي يعني جديدة علي بالنسبة لإلي
خليني أنا على الشغلات الأساسية هاي الشغلة معقدة بتعرفي
هادي شغلة هادي حتى شغلات مو الإمهات بتعملها الستات أو * بتقولولهم الجدات أنتو
يعني * ستي يعني هي إما لإمي أو أمو لبيي
مظبوط
هودي الناس هاد اللي بتعملو الكبة نحنا عنا بشكل عام لأنو الشغلة بدك تحضريلها قبل بيوم
تنقعي البرغل و تعجني العجينة و تريحيها وتاني يوم ترجعي تمديها * يعني قصة طويلة
بوافقك. و غير المطبخ العربي أفكر بتحب كمان المطبخ الإيطالي مظبوط؟
والله جبتيها مية بالمية * ياه كتير بحب المطبخ الايطالي.
. من حوالي شهر ما بعرف إذا قلتلك ربحت، عملنا منافسة * بالشركة كمان * عالطبخ الإيطالي
اه هاي لسا ما حكتلي خبرني
اه هلا رح قلك عليها
عملنا * إنو هيكي متل أسبوع بتصير بتطبخ فيه إيطالي وبتبعت بتبعت صور الطبخة على مجموعة على الشبكة تبع الشغل
ف كانت كتير في منافسة حتى كان في ناس إيطاليين معنا ايه أنا ربحت بالصور تبعي بالطبخات اللي عملتاهم ربحت عليهم للإيطاليين.
بشـ بالسباغيتي بالمعكرونة نحنا منقلها كنت كتير كويس كتير منيحة
حلو
راح فرجيكي الصور بعد شوي.
بجد راح فرجيكي الصور مش عم بمزح هلا
ف عملت معكرونة وعملت بيتزا كمان ايه
و ربحت بالمنافسة طبعا لأني ربحت بالمنافسة. طبعا لأني ربحت بالمنافسة عطوني فاوتشير من أمازون خمسين يورو فرحت شتريت فيه فرن فرن خصوصي للبيتزا
مبروك
و * طورت البيتزا بيتزا نابوليتانو وهلا ما في ما إلها ترجمة هادي بس حصرا لأنو هي نابوليتانو
+ ف عملت صرت طور العجين تبعي ف هلا كتير قربت على البيتزا نابوليتانو
كمان رح فرجيكي الصور هلا لحتى * أكدلك إنو عن جد هاد الكلام ياه
حلو هاي مبروك. وهو بخصوص الأمازون أنا بتذكر إنو خبرتني كنت تشتغل في الأمازون مظبوط؟
ياه أنا بشتغل * باللأمازون
وكيف شايف الشغل تمام صح؟ في مشاكل؟
حلو شوية ضغط يعني بدك تقولي
في شغل لأنو بشكل عام يعني * يعني بشكل.. كل الناس بظن بتعرف ما في شي خصوصي لحتى ما أحكيه
يعني عندهم كتير خصوصية بالتعامل مع الكاستمير أو الزبون
بيحبو كتير * الزبون يكون مرتاح و على حق
+ بيوصلو طلبياتو بوقت محدد ف أمورو رح تكون يعني كويسة مبسوط لأنو الواحد بيحس بالإنتاجية فهادي الشغلة كتير رح تكون مهمة
حلو
ياه
طبعا أمازون هي مو أول شغل اشتغلتو بس * بتعرفي انت من خلال تجربتي بالتشيك بعتبر ياه الشركات إللي بتكون انتيرناشيونل +
الشركات العالمية الواحد بيرتاح فيها أكتر بسبب تعدد الجنسيات إللي بتكون موجودة
هيدي شغلة بالنسبة لإلي كتير إيجابية
ايه فهمانة عليك بوافقك
صحيح؟
صح
مزبوط * بتحسي أكتر من من لما بتكوني بتشتغلي لأنو اشتغلت بشركة تشيكية حصرا فبتحسي أنو انت مثلا ما بتكوني غريبة عليها بتحسي مالك كتير مندمجة.
لما بتكون شركة عالمية بتحسي في ناس من جنسيات تانية بتحسي حدا مشاركك الشعور مو انت الغريبة الوحيدة بهذا البلد وفي ناس بتعطيكي الشعور بالاندماج جنبك
مظبوط عن هاي الشغلة هنحكي في التسجيل التاني
أوكي تمام
ف حاليا منشكرك كتير
شكرا
ع الاشياء الحلوة اللي حكيتها وعن الأكل الزاكي.
شكرا فتحتيلنا نفسنا على الأكل هلا ناتالي ولازم نبلش طبخ يمكن بعد التسجيل.
لازم ماشي معناتو * خلصنا ؟
نظام التعليم بسوريا متل نظام التعليم الفرنسي.
هو مجاني بكل مراحل الدراسة ما عدا المراحل * المدارس الخاصة.
مراحل التعليم هي كالآتي:
مرحلة التعليم الأساسي وهالمرحلة إجبارية.
ومن بعدا مرحلة التعليم الإعدادي
واللي بموجبها تحدد مصير الطالب. تلات مجالات إما العامة أو صناعة و تجارة أو اتصالات
ومن بعدا في المرحلة الثانوية
واللي بتبدا من الصف العاشر اللي بيدرس فيها الطالب كل المواد:
المواد العلمية فيزياء كيمياء رياضيات
و أدبية متل التاريخ جغرافيا فلسفة إلى آخره.
من بعدا بيقدر الطالب يختار المجال اللي بدو يكمل فيو
إما أدبي أو علمي وبالأخير بيمر بالبكالوريا
واللي هي تقريبا بتحدد مستقبل الطالب
لأنو حسب المجموع بيكمل دراسة سواء بمعاهد أو جامعات
طبعا بالجامعة في مكتبات فيها مراجع و كتب للي بيحب يعمل حيلا بحث
أو رسالة دكتوراه باختصاص معين
والأوائل إلون الأفضلية ليقدموا على منحة دراسية
لإكمال الاختصاص في دولة أوروبية من بعدا * بعد دراسة اللغة لمدة سنة أو أكتر
بالنسبة لمقابلة اللجوء هلق هون بالحسب خبرتي أنا هون بالتشيك إنو ما في شي اسمو لجوء، أوك
هو موجود بالقانون بس حسب ما بعرف أنا إنو ما بينعطى لحيلا شخص
هون أغلب ال * أغلب ال * الحالات فبيعطوا هي حماية دولية، أوك
حماية دولية لمدة سنة أول شي، بعدين هاي بالنسبة إلى خبرتي أنا، بعدين تتجدد سنتين، بعد سنتين تتجدد كمان سنتين
أوكاي، الأسئلة كانت كتير كتير دقيقة بال * بال * بالمقابلة تبعة اللجوء
كان في مترجم عربي أو مترجمة بعتقد من نفس المدينة إللي أنا فيها
تمام ف.. كان فيني أنا أعمل المقابلة بالإنجليزي، قالوا لي لا لازم تعملا بال.. بلغتك الأم العربية
كان في كتير أسئلة دقيقة، مثلا عنواني بالضبط، اسم صاحب المحل أو البقالية إللي هي موجودة بالحارة عندي، تمام إنو أسماء * قرايبيني، زوج عمتي، زوج خالتي، أسماء ولادون وشو بيشتغلوا
كانت كتير شوي اينتينس بصراحة
مثلا إني نسيان اسم جوز جوز خالتي أو جوز عمتي، ما * بعرف اسمو الأول بس، اسمو التاني ما بعرف. أوك
بيرسيكيوشن كان في هناك ف خلال * خلال الثورة حسب الأخبار إللي كانت موجودة
طبعا هي سوريا كتير متعددة طائفيا ودينيا
تمام، ف كانت أغلب العالم إللي هي من طائفة السنة هنن اللي طالعين ضد النظام اللي هو طائفة علوية
بس هدا الحكي مانو مانو عمومي، في كتير عالم من باقي الطوائف الصغيرة كانت تنضم للثورة لأن هي هدف الثورة
إنهن كانوا مضطهدين تحت نظام هدا الحكم وكان بدون يتخلصوا منو، تمام
ف بالبداية كانت الثورة كتير س * كتير سلمية، كتير سلمية، ما كان في ولا سلاح ولا شي أبدا، تمام
مظاهرات كانت سلمية بس كانوا عم بيطالبوا بالحرية
ف النظام قادر يستحمل هدا الشي، تمام ف.. صار يقتل بالعالم، ف * صار في قتل، صار في دم
ف العالم كمان حملت سلاح وبعدين اتطورت الأمور ل ل لحرب أهلية
اجوا عالم من * من برا، من برا سوريا مانهن سوريين صاروا عم يدافعوا عن السوريين، وبعدين الأمور مش موجودة
بعتقد إنو.. الثورة لساتها شغالة مثلا ال * شهر الماضي أو من فترة كان في ذكرى العشر سنوات للثورة
ف طلعت العالم كمان عم تطالب بإسقاط النظام كمان سلميين
إوك، سمعت قصص كتير أو كان في كتير شهود عيان على على * الفظايع إللي كانت تصير ب، بسجون
شي شي ما بيتصدق أبدا، شي ما بيتصورو العقل ولا حتى الواحد ممكن يقدر ممكن يتصور إنو بني آدم بعمل هدا الشي لبني آدم تاني
مرحبا وسيم كمان مرة
مرحبا مرتين وتلاتة واربعة
اسا في هاد التسجيل هنحكي شوي عن شغلك في تشيكيا عن شغلك بشكل عام في حياتك وتجربتك معو
اوكي يعني تجربتي المهنية خلينا نقول
بينفع ايه
ايام العزاب بالشغل ايه هههه خلينا نقول ايه تمام هلا انا بلشت شغل خليني قلك بعمر بكير أو بكير نسبيا كتير بيعتبر
يعني يمكن عشرين سنة كان عمري وقت إللي بلشت شغل
طبعا كنت لساتني بالجامعة بلشت شغل بمكتب بحري
أنا المدينة اللي انا فيها ببلدي هي على البحر
اسفة عشان عم بقاطعك فينا تحكيلنا المنطقة اسمها؟
طبعا أكيد * المنطقة اسمها طرطوس
فيكي تشوفيها على الغوغل بسوريا المنطقة ساحلية حلوة كتير
يعني طبعا يمكن الناس عندها فكرة انو مثلا بسوريا + صحرا وكذا ف هي بالعكس كتير منطقة خضرا
نسبة الأمطار فيها كبيرة
يعني حتى مناخها في اربع فصول بتحسي في صيف، شتا ، ربيع، خريف تمام؟
حلو
ف ايه طبعا اشتقتلها للمنطقة اللي انا فيها * لنشوف بركي بالصيف إنشالله منعملا زيارة
إنشالله
انشاء الله ف ايه هايدي المنطفة اللي انا فيها يعني
خليني قلك فيها مرفا مينا بحري طبعا هي واجهة بحرية
بتعرفي انت لما بيكون في بحر هي منطقة للتجارة متل كل المحلات بالعالم لما بيكون في عندك واجهة بحرية
اول شي بتكون منطقة لتبادل الثقافات هيدي شغلة مهمة لانو على طول في ناس كتير متغير... غير المناطق الداخلية بتكون محصورة بالناس اولاد المنطقة
اما المناطق الساحلية بتحسي في ناس كتير كتير تبادل ثقافات لانو بتيجي ناس غريبة وبتتبادل البضايع وكزا
ف بهيدي المنطقة لهاد السبب بحس هي من اسباب انها متنوعة ثقافيا ومنفتحة اكتر هو وجود ميناء بحري فيها
طبعا منرجع لموضوع الشغل
متل ما قلتلك اشتغلت بمكتب بحري وكالة بحرية
يعني لما بتيجي البواخر من مناطق اجنبية لازم في حدا ياخذ يتوكلها امورها
طبعا الاسم بفسر نقسو وكيل بحري حدا بيتوكل بهيدا الشغل
ايه بلشت فيها متل ما قلتلك من عمر صغير اشتغلت فيها حوالي ست سبع سنين
لحد ما تقريبا بلشت شوي الامور في سوريا يمكن مانا كتير تصير كويسة
وبلش مواضبع الشغل بدي ينقص طبعا الحالة الاقتصادية بتتاثر بهاد الموضوع بشكل طبيعي
فا فكرت لازم الواحد يجي يعمل تجربة جديدة
ينتقل على محل تاني
يعني متل ما بيقولو بالعامة نحنا الواحد يلحق رزقو, مزبوط
مزبوط صح
فا انتقلت بعدها على التشيك
انتقلت و اشتغلت اول شي بشركة تقريبا تشيكية بعتقد
الشركة كانت باسمو خلي نقول بمجال الاستسمارات استسمارات الاسهم
وكان شغلي متل ما قلتلك بشركة يعني طابعها تشيكي بس بي كنت اشتغل مع منطقة الميديل ايست يعني مع الشرق الأوسط
الزباين تبعنا كانو من الشرق الاوسط فكنت احكي معهم اعمل علاقات تجارية
فسرلهم كيف لازم يستسمرو بسوق المال والاعمال كيف الاسهم والكزا
عندك فكرة عن على كيف الاسهم وهالشغلات بتعرفيهن
صراحة بسمع هون او غاد بس انو ولا مرة طبعا ولا مرة فتت في المجال او ولا مرة انو خطر في بالي تعي نقول اسال حدا
يعني هيدي الشغلات يعني هي مانا كتير خلينا نقول مضمونة
فيا ريسك او يعني خطورة فيا خطورة بس احيانا ممكن يكون فيا شغلات استسمارات او خلينا نقول لقطة
او استسمارات ممكن نقول بتجيب نسبة ارباح عالية
من هاد ال بتزكر اشتغلت فيا كنت بالالفين و سبعطاعش
من الشغلات اللي بلشت شغل فيها كانت اسا اول طلعة البتكون بتعرفي البيتكون العملات الرقمية بشكل عام
ايه اكيد
اووو يعني الناس اللي بلشت استسمار بعاد الموضوع كانت شغلة كويسة
طبعا هيدي الشركة اشتغلت فيها تمن شهور بعدين لاسباب الدراسة
لانو لما انا جيت كمان عملت، سجلت ماجيستير دراسات عليا بالاقتصاد وادارة الاعمال
فما كتير قدرت كمل بموضوع الشغل ف تفرغت شوي لموضوع ال الدراسة
بعدها يعني ريحت بدك تقولي لشي تلت اربع شهور
وانتقلت واشتغلت بمجال السياحة
بمجال السياحة اشتغلت بيـ بهوستيل لانو صار بدي اشتغل شي دوام جزئي ومش دوام كامل
لانو كان متل ما قلتلك موضوع الدراسة كان بلش يضغط علي
فااا اشتغلت بي هوستيل بي نزل خلينا نقول بفندق اوك بفندق
ف ميزات الشغل بالفندق انو فيكي تختاري خلينا نقول انو نظام العمل او ساعات العمل بتكون متغيرة او بتكون مرنة
يعني فيكي تختاري احيانا بتاخدي دوام تلت ساعات دوام جزء تلت ساعات احيانا بتاخدي دوام كل تناعش ساعة اذا عندك يوم عطلة
ازا عندك يوم جامعة بتشتغلي اربع ساعات
وازا عندك مسلا شغل ازا عندك جامعة الصبح بتشتغلي بعد الظهر
هودي الاربع ساعات
فبضل تادري توفقي بين الشغل والـ... والدراسة
اشتغلت بهاد الفندق حوالي سنة ونص لحد ما اجت مشكلت الكوفيد الكورونا
سكر هاد النزل سكر الفندق
او انا كنت بهيدي الفترة عم بعمل رسالة الماجيستير تبعي
فاجت بوقتها تماما يعني
كتير كانت يعني لو ما اجى الكوفيد كنت بدي قول يا ريتو اجى الكوفيد لحتى اتفرغ للرسالة
فتفرغتلها حوالي الاربع خمس شهور وبعدين تقريبا بي بنص الصيف بوقت اللي كان الكوفيد بلشت شغل بــ
قدمت يعني كان صار عندي شعادتي فقدمت على شركة عالمية
اووو الشركة طبعا طابعها مختلف لانو فيها جنسيات مختلفة الادارة بتكون اكتر منفتحة على الناس الاجانب
او انا بحب موضوع اللوجيستيك او النقليات اللوجيستيات خلينا نقول بحبو لهاد المجال
طبعا كانت بهاد المجال
او لساتني لهلا تقريبا حوالي سنتين بهايدي الشركة
تجربة مختلفة تماما لما بتكون الشركة عالمية لما بكون عندك عدة اشخاص من جنسيات مختلفة
فبتحسي انت بالانتماء اكتر متل ما قلتيك قبل سابقا
اووو ياه هايدي مبدئيا بظن
حلو واذا بتفكر في الموضوع حاطط في بالك شي شغل اللي حابب تشتغلو في المستقبل؟ لبعيد؟
والله بالمستقبل البعيد شغل اشتغلو يعني ممكن انو مثلا
اكيدة كل حدا بيطمح انو ياسس شركة وشغل لالو شغل خصوصي لالو
طبعا انا فيني اعمل هايدا الموضوع بمجال اللوجيستيات النقليات وسياحة بظن شي كتير بفكر في بالمستقبل
بس طبعا الواحد ياخذ خبرة وبس ياخد بكون اسس شوية راس مال لحتى يبلش في
فبظن من الافكار المطروحة هايدي
حلو انشاء الله هيكا
بكرا منعمللكم شي.. خصميات بس نعمل شركة السياحة تبعنا والنقليات
اي طبعا اكيد
لا تهكلي الهم
معناتو افكر انو نحنا هاد التسجيل هنخلصو وهننتقل لتسجيل تاني
بعد ما اتدهورت صحتي من ورا البرد كان لازم شوف دكتور
وحتى لاقي شي دكتور يحكمني كان لازم يكون عندي أوراق ثبوتية
وباعتبار كنت لسى طالب لجوء فرحت مع اختي عالمشفى
وشفنا المسؤولة عن القسم اللي عطت التصريح للموظفين أنو يعملولي ملف لحتى اتحكم وانو اقدر احصل عالعلاج اللازم بعد ما شرحتلا بعد ما شرحتلها اختي عن حالتي
وطبعا هالإجراءات كلا اخدت وقت وأنا حالتي كل مالا لاسوء لحتى ما عايني الدكتور
ووصفلي كذا دوا مع ريجيم صحي وهيك تحسنت حالتي شوي شوي
من بعدا درست بمدرسة اسما +
كمان كانت بالحمدانية للبنين يعني الشباب فقط مافي صبايا
لحتى الباكالوريا الباكالوريا هي اللي عنا بسوريا بتحدد مستقبل الواحد
لأنو حسب المجموع يلي نجيبو يعني هو اللي يأهّلنا إنو ندخل اختصاصات + المعاهد أو الجامعات
في السنة الأولى ما نجحت رسبت بالباكلوريا.
فدرست بعدا بمدرسة خاصة. مدرسة حلب الخاصة
و مجموعي أهّلني انو ادخل معهد هندسي مدني
فحتى كمان داخل المعهد في + يعني كان في اختصاصات الرسم الهندسي الانشاءات العامة المساحة الهندسة البيئية الري والصرف والمواصلات
فأنا * دخلت ع الهندسة البيئية
مجموعي أهّلني ادخل هاد الاختصاص
وبعدها انو درست أول سنة نجحت فيها
والسنة التانية صار في خلاف إداري
يعني على إنو بين قدم مادة واحدة على الدورة التكميلية او انو ارجع قدم اربعطاعش مادة
يعني مواد السنة التانية كلها * بالإضافة لمادة من السنة الأولى
فهون على إنو بعتوا استفسار ع الشام ع العاصمة
منشان بهاد الخصوص يعني
والرد ما وصل
يعني راحت التكميلية
وبدأت السنة الجديدة
وما كان في رد من يعني * من العاصمة
فهون تركت المعهد
وكان في بنفس الوقت صار في * تم افتتاح يعني جامعة التعليم المفتوح لاختصاص الترجمة
الترجمة من الإنجليزي للعربي
فهون درست فيها بس كانت بغير محافظة كانت بمحافظة حمص
فانو كنت سافر مثلا بالباص
ساعتين بعيدة حمص عن حلب
احضر محاضرات وارجع
لكن وقت الفحص كنت استأجر بيت
فهاي المرحلة + الجامعة كانت كتير حلوة
يعني مرحلة خاصة يعني بحياتي قضيت فيها أيام حلوة
المعيشة كانت بحمص رخيصة بالنسبة لحلب
يعني حلب تعتبر من المدن الكبرى في سوريا يعني حتى كمدينة هي أكبر من محافظة * دمشق
فهون حمص هي مدينة صغيرة وصايرة بالمنطقة الوسطى
فدرست وقضيت فيها من ألفين وواحد لألفين وستة حتى خلصت الجامعة
وحصلت على الليسانس يعني * بالترجمة
بعدا فيها ناحية خدمة عسكرية إلزامية يعني
في ألفين وسبعة رحت ع الجيش التحقت بخدمة الجيش يعني وضليت فيها لألفين وتسعة، واحد واحد ألفين وتسعة+
لكن خلال هاي المدة يعني تقريبا ما كنت عم بعمل شي يعني
مثل وقت ميت يعني راحت المدة ع الفاضي يعني هاي ما بحسبها أنا من حياتي
سنتين راحت هيك
ف من بعدا انو ما في شغل باختصاصي
يعني حقيقة هاد مو حالي بس حال أغلب الشباب السوريين الموجودين
إنو بيدرس شي بالجامعة وبعدا إنو بيروح يشتغل شي تاني حسب الشغل اللي بيحصل عليه أو بيتوفرلو
ماشي
بالبدايه * بلشت * الربيع العربي متل ما بيقولوا بعتقد بالألفين وأربعطاعش إذا ماني كنت غلطان بتونس
بعدين امتدت على * دول ثانية
ف وقت اللي وصلت * الربيع العربي على مصر
بلشت العالم بسوريا * بدا كمان تطالب بنفس الشي لأسباب سياسية
لأن الحكومة أو الرئيس الموجود هلق صرلو فترة من فترة الستينات
وكان في صار بيبلش تشدد أمني منعوا التجمعات أو هيك شي
ف بلشت العالم تطالب * تطلع مظاهرات
إنو بس بدها حرية وعدالة اجتماعية ومن هاد الحكي
ما كان بدون بالبداية تغيير لا نظام ولا شي * أوكي
بهديك الفترة أنا كنت أنا كنت مخلص أو رح خلص جامعة
فبعد ما نخلص الجامعة لازم الواحد يروح عالعسكرية * أوكي
ف وقت اللي * أنا بعد ست شهور من بداية الثورة بسوريا
صار في كتير شغلات ما كويسة
* يصير في قتل و صار في تعذيب واعتقالات تعسفية تمام
نحنا في عنا بسوريا الخدمة الإلزامية بتبلش بعد سن التمانطاعش
ف للعالم اللي عم تدرس خصوصا بالجامعة
ف فينون يأجلوا كل سنة بسنتا لحتى * لحتى يخلصوا الجامعة
بعدين بصير في أوتوماتيكلي * يروحوا ع الجيش
أوكي
ف وقت اللي كانت * الثورة بسوريا وشفت * الشي اللي عم بيصير
فقلت لاء أنا رح اطلع برا البلد
وما بدي شارك ب * روح ع الجيش لحتى إنو ما بدي كون سبب من الأسباب إنو حدا يتعذب او ينقتل أو * حيلا شغلة تانية.
ف أخذت فيزا على السعودية بالألفين و * تلاطاعش يمكن
عفوا الفين وحداعش اوكي
اخذت فيزا ع السعودية رحت على السعودية ما بعرف حدا
كان في بس رفيقي ف استاجرنا بيت سوى
و رحت أنا على جدة كان في واحد رفيقو لأبوي * عايش هونيك
ف البابا حكى معو وقاللو إنو مجد جايه لهونيك ف إذا بتساعدو بالشغل تمام
ف لقيت شغل هونيك * بالسعودية
ومن وقت أنا ما طلعت على السعودية كنت عم فكر إنو اطلع على أوروبا
إنو هاد * هاد الشي كان موجود موجود فيني من من قبل كان انو حلم تمام
ف لقيت شغل وصرت اشتغلت هنيك
ظليت بالسعودية تقريبا شي سنة ونص تمام
بعدين * كان في أنا في عندي رفيقي هو كان ساكن بالكويت
ف كان في عنا بلان إنو نطلع نحضر ميتل فيستيفلز * بأوروبا
هي كانت بالتشيك و بفرنسا * تمام
وعملنا هايدي * الخطة إنو كيف كانت إنو على أساس فيكيشين وان مانث فيكيشن * بأوروبا
وبعدين إنو هو يرجع ع الكويت وأنا ارجع على على السعودية * تمام
بهايدي الأثناء أنا الجواز السفر تبعي كانت مدتو سنتين + كنت مطالب بالخدمة العسكرية
فتركت الشغل ورحت بدي مدد الجواز
فمددت الجواز
ورحت على الرياض لحتى قدم ع الفيزا تمام
فالسفارات الموجودة بالرياض هي موجودة بكومباوند
كل السفارات موجودة بكومباوند واحد فكان في كتير عجقة
انو على لحتى تدخل لازم يكون في موعد من هاد الحكي
إلا السفارة التشيكية هي كانت هيك لحالها معزولة * عن باقي عن باقي السفارات
فأنا رحت قدمت تمام
و كان معي كل الأوراق المطلوبة
إلا كان في شغلة مفاجئة شوي
إنو وقت اللي قدمت * على الفيزا، سألوني انو ليش أنت بدك تسافر على التشيك؟
+ قلت بدي روح احضر فيستيفل
اوكي
فقالولي طب وين * وين التيكيت؟
فما كنت بعرف أنا انو التيكيت لازم تكون موجودة تمام
فحكينا مع * مع الاورغانايز تبع الفيستسفل
قالو انو هيك هيك نحن بدنا نقدم على فيزا وأنا من سوريا
والفيزا ما بيعطونا ياها إلا اذا كان معنا التيكيت تبعيت الفيستيفل
فخلال اربع وعشرين ساعة تقريبا
كان في شوية هديك الايام ما كانت إسا تيكنولوجي متل هلا تشتري التيكيت عن طريق أبليكيشن او شي
فوقت اللي * وقت اللي أخذت التيكيت رحت ع السفارة فتفاجأو تبعين السفارة انو انا بسمع هاد النمط من الموسيقى
اللي هي ديث ميتال غراند كور
كتير اكستريم ميوسيك
فتفاجئو فيها فعطوني * عطوني الفيزا تمام
فطلعت أنا من* من السعودية بألفين وتلاطاعش
رحت على * فرنسا
التقيت مع رفيقي
رحنا حضرنا الفيستيفل
بعدين رجعنا على على ع براغ وحضرنا الفيستيفل التاني
بعدين * اتجولنا شوي * بالتشيك هون * تمام
بعدين خلص خلصت الجولة وكل واحد بدو يرجع ع البلد تبعو
وأنا كان باقي بالفيزا تبعتي تقريبا شي أسبوع
فقلت انو برجع * ع فرنسا
على فرنسا لعند رفيقي لحتى شوف الاوبشينز
لاني ما كنت حابب ارجع على السعودية
لاني السعودية * كتير * ما مناسبة لإلي
شفت انو ما مناسبة الي من الجو من تعامل العالم وشغلات تانية اوكي
فرحت رجعت على فرنسا قعدت مع رفيقي
ف * حكينا عن الاوبشينز اللي موجودة لإلي *تمام
ومن هنيك قررت إنو اطلع ع النرويج تمام
فطلعت ع النرويج
وحاولت انو قدم على لجوء * بالنرويج
و حتى كمان قدمت على الجامعة لحتى إنو بدي كفي
أو شوف هيك إكستيرنال * انو أقدر إنو كون مور إديوكيتيد تمام
ما مشي الحال * بالنرويج
ضليت بالنرويج ست شهور *
كان في شغلات من ضمن اتفاقية اللجوء
انو الواحد او الشخص لازم يقدم على لجوء بأول بلد أوروبي بيدخلو
فأنا اول بلد أوروبي دخلتو اللي هو التشيك
فاضطريت انو ارجع على التشيك وقدم طلب اللجوء هون
فقدمت طلب اللجوء هون * بالتشيك باأفين وأربعطاعش تمام
بعد شهرين عملت الاينترفيو * بالمطار
وبعد شهرين طبعا انتقلت على كامب تاني * لحتى انو بس إنو انطر القرار
بعد شهرين تقريبا شهرين ونص اجاني القرار انو إقامة لمدة سنة أوكي
فخلال هايدي السنة * كنت لازم انو * القرار اجى * باعتبار انو الوضع بسوريا خطير تمام
وكان في إجماع من الاتحاد الأوروبي انو قطع العلاقات مع النظام السوري
ومن هاد الحكي
ف* ما كان في مجال يرجّعوني على سوريا او حتى على السعودية
لانو السعودية هي مش موجودة ضمن حقوق الانسان
هيئة حقوق الانسان تمام
